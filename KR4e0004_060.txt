# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.899055
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 60
#+PROPERTY: FILE SB04n0229-060宋學士文集-卷第六十.
<pb:KR4e0004_SBCK_060-1a>¶
宋學士文集卷第六十　芝園後集卷第十¶
　上天竺慈光妙應普濟大師東&KR0538;日公碑銘¶
皇帝受　天明命奄有方夏鴻仁惠澤覃及幽明扵是有學¶
僧伽奉　詔入京　上御奉天殿丞相御史大夫暨百僚咸¶
在而僧伽魚貫而見時東&KR0538;大師年最髙白眉朱顔其斑前¶
列　上親問以升濟沉&KR0256;之道師備述其故　上恱顧衆而¶
言曰邇来學佛者唯飽食優㳺沉薶&KR0010;月而已如金剛楞伽¶
諸經皆攝心之要典何不研窮其義苟有不通質諸白眉法¶
師可也自後数召見字而不名人皆以為師榮及建鍾山¶
法㑹請師説毗尼凈戒聞者&KR0271;懌時洪武五年春正月之望¶
也師辭歸杭之上天竺山日修西方安養之學&KR0256;心合道不¶
雜一念十二年秋七月朔日夢青蓮華生方池中華色敷腴¶
清芬襲人既窹召弟子妙脩曰此生凈土之祥也吾去人間¶
世殆不逺乎至四日趺坐書頌合&KR0050;而寂世夀八十又九僧¶
<pb:KR4e0004_SBCK_060-1b>¶
臘七十有三其月十日奉全身蔵于山之西峰妙應塔院妙¶
脩乃具行業来言曰先師有墜言吾死非宋學士不可以銘¶
吾塔執事嘗與先師㳺敢援斯故竊有所請濂前年幸謁師¶
見師精神浮動眉宇間戯謂師曰法力所攝師之四體當益¶
強濂&KR0010;嵗上京師必過虎林必與師談辯如今日也師曰學¶
士固未艾老身石火電光爾烏&KR0014;乆乎遂一&KR0015;而别豈意師¶
果脩然而西徃乎銘何敢辭師諱慧曰號東&KR0538;天台赤城人¶
宋丞相賈魏公諸孫志慕空門徃縣之廣嚴依平山等公落¶
髪為桑門時子庭訓公講台衡之學扵赤城師走輪下而受¶
其說依科指授便䏻領其大義觸&KR0011;而長日增而日益子庭¶
嘆曰投丸下峻坂不足以喻其迅疾也北峯之道其藉之以¶
大昌乎自是子庭一屬意扵師&KR0851;代相承微㫖&KR0001;以扶正斥¶
邪伐異歸同者無不言之師之學沉浸醲郁而名動一時矣¶
一旦假&KR0304;似見有竹横地下竹上所凝者白粥粲然師因臥¶
<pb:KR4e0004_SBCK_060-2a>¶
而餐之及&KR0116;言扵子庭子庭曰竹粥與竺同音子得就地以¶
食其縁殆在上下两天竺之間乎子宜亟行師即持瓶錫而¶
出逺度浙河拜竹屋凈公扵上竺&KR0026;音教寺竹屋見師俊頴¶
輒&KR0335;之所䖏頗卑濕師賦詩以述其事竹屋見之謂其衆曰¶
此郎不凡他日當嗣主兹山不可以少年易之為遷燥剛之¶
地遇之如賔友㑹有營繕之役而施金帛者接踵而至勤舊¶
僧欲掲示氏名以勵其餘選工書者衆卒無以應師&KR0045;&KR0209;出¶
曰吾試為之霞布雲舒精采煥發竹屋見之尤喜且曰吾前¶
言果不謬矣翹翹蒼松挺出扵荆榛之上者非其&KR0011;也邪命¶
典賔客㝷更掌僧籍竹屋既示寂越溪澄公自演福来&KR0071;其¶
後越溪甚器師延居後堂之版首未㡬出世吳山聖水越溪¶
念之弗忍舍復招還山䖏以上座以表儀四衆吴楚閩蜀之¶
士趼足而至者動以百計師隨其性竇淺深而䟽導之作人¶
之盛當時罕有其比元重紀至元四年行宣政院采諸人望¶
<pb:KR4e0004_SBCK_060-2b>¶
以主列刹而師&KR0023;住薦福&KR0851;三暑寒下竺靈山教寺災至正¶
元年宣政使髙公納麟謂非師無以膺起廢之任移師涖之¶
師至脩普賢大士殿雲間大姓蔡氏邀師至家施錢十萬緡¶
師過姑蘇大致香楠為材曽未㡬何大雄寳殿成蔡卒其妻¶
夏氏為刻佛菩薩洎&KR0026;自在大阿羅漢諸像黄文獻公溍實¶
為之記四年髙公又遷住上天竺子庭所謂上下两天竺之¶
徴至是益驗矣師知縁契在斯夙夜注心㒺敢怠遑走募多¶
金之家&KR0004;脩大殿次建三觧脫門次鑄巨鐘搆危楼以冠之¶
次營重閣講堂上祠諸祖下為講法之所他若白雲堂選佛¶
塲及諸寮宇一一皆完復罄已槖甓通&KR0151;自普門逹扵三門¶
凡寺制所宜有無不具焉帝師大寳法王嘉師法行賜以金¶
襴法衣及慈光妙&KR0063;普濟大師之號十六年師自念人貴知¶
止汲&KR0005;焉求竟撾皷而退&KR0046;于㑹稽山水間飄飄然如野鶴¶
&KR0012;雲人不知其為師江浙行省丞相逹識帖穆爾公方領宣¶
<pb:KR4e0004_SBCK_060-3a>¶
政院事遣使者以物色訪之力請還山躬帥僚属奉幣以上¶
師知其誠復再正法席前後所住凡二十五年　國朝洪武¶
改元始&KR0023;謝事扵塔院云師軀幹脩偉眉長三寸餘其白勝¶
雪目睛閃閃射人道徳餘光所照不問耄&KR0828;見師&KR0052;行讙曰¶
我白眉和上来也爭持香華以為供養居常顔面嚴冷片言¶
不妄發即發雖對王公大臣未嘗出一軟媚語至扵誘掖後¶
進辭色温如春陽天台四明所著諸書循環&KR0271;授止而復&KR0004;¶
聴者咸謂披青雲而見白日其在京時輿論以瓦官昇元教¶
寺乃天台&KR0004;釋法華道塲不可乆廢乃以其事上　聞即天¶
界禪林别建室廬以存舊號請師&KR0271;山師為升座說法九府¶
大浮屠皆俯首以聴風聲所&KR0013;遐邇翕然歸心師所度弟子¶
甚衆其在下竺則圎具等十人上竺近二百人而妙思妙本¶
妙脩為最先嗣其法系者則思齊行樞&KR0098;鑑&KR0098;忠良謹普智¶
文㑹元琇景&KR0394;各闡化扵一方今&KR0071;師住上天竺者即妙脩¶
<pb:KR4e0004_SBCK_060-3b>¶
也濂聞法智尊者中興天台之道五傳至北峯為尤盛北峯¶
諸子無不競爽而佛光桐洲剡源為最良剡源之孫曰越溪¶
而桐洲之孫則玉岡也師為佛光再傳之嗣視越溪玉岡為¶
法門兄弟先後同荷大法攝受有情法筵特為江南之最柰¶
何越溪玉岡同年化去而耆徳偉望唯師之存巋然如魯靈¶
光聳人瞻敬三十八年之間其弘宗助教有功多矣苟不勒¶
諸圎廟之碑何以垂示㒺極而慰學者之思㢤乃&KR0025;妙脩之¶
請而述銘曰　人天之際所貴惟誠&KR0014;貫鐡石可達潜&KR0256;¶
世之修學思證無生舎此不務其將孰營倬彼大師為時俊¶
英依科攻義分䟽㝷經春蒸卉木水翻建瓴天延法㣧神夢¶
符禎出演鴻寳丕昭性靈龍&KR0017;夜聴寳華書零肯昧道器一¶
混渭涇飛楼矗矗湧殿亭亭棟吻獸攫桯礎螭擎琅凾飭鳳¶
華簴鏗鯨一實&KR0001;感百物交并有仆必起無廢不興惟心所¶
證諸縁莫攖塵毫無累體用咸貞聲竭表裏脗合幽明出言¶
<pb:KR4e0004_SBCK_060-4a>¶
石墜轉盻霜凝釋門&KR0433;蔡刹海章程屬兹象末&KR0029;作金城豈¶
期蓮蕚&KR0205;生凈泓三宗抱戚四衆含情魂㳺樂國魄閟泉扃¶
世相莫廢人文是徴後千百載尚信斯銘¶
　　春秋本末序¶
洪武十一年复五月　皇太子御文華殿命侍臣講讀春秋¶
左氏傳既而曰諸國之事雜見扵二百四十二年之中其本¶
末未易見曷若取春秋分記而&KR0011;入之分記眉人程公說所¶
述有年表世譜名譜世本附録等&KR0124;頗失之繁但依世本次¶
第成書先周尊天王也次魯内望國也次齊晋主盟中夏故¶
列之魯後而齊復後扵晋以晋於周魯爲親其覇視齊爲長¶
也自齊而下次宋衛葵陳地醜徳齊而宋以公爵列扵三國¶
之首衛蔡陳之爵皆侯也鄭曹燕秦皆伯也陳蔡獨後異姓¶
也若楚若吴若越以僣號見抑于春秋並居其後而小國戎¶
狄附焉扵是文學臣傳藻等受命&KR1758;輯編年一主乎魯雖曰¶
<pb:KR4e0004_SBCK_060-4b>¶
無事一年各具四時諸國依前序次各繫以事其有一事再¶
見及三見者通繫扵主覇者之下若重復者則削之訓詁以¶
杜預為之主凢例所及一一取　㫖而後定繕寫為三十卷¶
自春和門投進　皇上聞而嘉之賜名曰春秋本末　勑内¶
官刋梓禁中以傳示四方臣濂聞諸師云五經之有春秋猶¶
法律之有㫁例也法律則用刑禁&KR0064;以為之范防㫁例則斟¶
酌物情是非而定罪之重䡖也是故古之君臣無不習扵春¶
秋使君而知春秋方&KR0014;盡代天理物之道使臣而知春秋方¶
&KR0014;盡事君如事天之誠天&KR0168;以之而昭民&KR0212;以之而正何莫¶
非春秋之教也然而尊王賤覇内夏外夷其書法實嚴必當¶
曲暢以觀其同參互以察其變所謂屬辭比事者始可言也¶
不然如渉彼大海&KR0261;無津涯豈一蠡之可測㦲敬惟　皇太¶
子殿下潜心聖學其扵六經之文循環讀之而尤惓惓扵春¶
秋今命宫臣&KR1758;輯成書一覧之頃其本末瞭然斯殆以人文¶
<pb:KR4e0004_SBCK_060-5a>¶
化成天下也歟　皇上以大舜之資善與人同凾命流布扵¶
四海是心也天地之心也臣幸生　盛時遭逢兩宫之聖不¶
勝慶忭之至輒&KR0111;䟽賤著其述作大意扵篇首其校正無訛¶
者翰林典籍臣劉仲質國子助教臣儲惟徳正書入梓者中¶
書舍人臣朱孟辯臣宋璲臣桂慎鑄印局副使臣詹希元云¶
洪武十二年嵗次已未五月五日前翰林(云云)臣金華宋濂¶
稽首謹序¶
　　王冕傳¶
王冕者諸暨人七八&KR0010;時父命牧牛隴上竊入學舍聴諸生¶
誦書聴巳輒黙記暮歸忘其牛或牽牛来責蹊田父怒撻之¶
已而復如&KR0004;母曰児痴如此曷不聴其所為冕因去依僧寺¶
以居夜潜出坐拂膝上執䇿映長明燈讀之琅琅逹旦佛像¶
多土偶獰惡可怖冕小児恬若不見安陽韓性聞而異之録¶
為弟子學遂為通儒性卒門人事冕如事性時冕父巳卒即¶
<pb:KR4e0004_SBCK_060-5b>¶
迎母入越城就養乆之母思還故里冕買白牛駕母車自&KR0013;¶
古冠服随車後鄉里小児兢&KR0210;道訕&KR0015;冕亦&KR0015;著作郎李孝¶
光欲薦之為府史冕罵曰吾有田可畊有書可讀肯朝夕抱¶
案立庭下備奴使㢤每居小楼上客至僮入報命之登乃登¶
部使者行郡坐馬上求見拒之去去不百武冕&KR0029;楼長嘯使¶
者聞之慚冕屡應進士舉不中歎曰此童子羞為者吾可溺¶
是㢤竟棄去買舟下東吴渡大江入淮楚歷覧名山川或遇¶
竒才俠客談古豪傑事即呼酒共飲慷慨悲吟人斥為狂奴¶
北㳺燕都舘祕書卿㤗不花家㤗不花薦以舘職冕曰公誠¶
愚人㦲不滿十年此中狐&KR0480;㳺矣何以禄仕為即曰&KR0005;南轅¶
㑹其友武林盧生死滦陽唯兩㓜女一童留燕倀倀無所依¶
冕知之不逺千里走滦陽取生遺骨且挈二女還生家冕既¶
歸越復大言天下&KR0005;亂時海内無事或斥冕為妄冕曰妄人¶
非我誰當為妄㢤乃携妻拏&KR0046;扵九里山種豆三畆粟倍之¶
<pb:KR4e0004_SBCK_060-6a>¶
&KR0035;梅花千桃杏居其半芋一區薤韭各百本引水為池種魚¶
千餘頭結茅廬三間自題為梅花屋甞倣周禮著書一卷坐¶
臥自随祕不使人&KR0026;更深人寂輒桃燈朗諷既而撫卷曰吾¶
未即死持此以遇明主伊吕事業不難致也當風日佳時操¶
觚賦詩千百不休皆&KR0583;騫海怒讀者毛&KR0288;為聳人至不為賔¶
主禮清談竟日不倦食至輒食都不必辭謝善畫梅不减揚¶
&KR0024;之求者肩背相望以繒幅短長為得米之差人譏之冕曰¶
吾藉是以養口軆豈好為人家作畫師㢤未㡬汝頴兵起一¶
一如冕言　皇帝取婺州&KR0005;攻越物色得冕寘莫府授以諮¶
議&KR0153;軍一夕以病死冕状貌魁偉羙&KR0161;髯磊落有大志不得¶
少試以死君子惜之　史官曰予受學城南時見孟寀言越¶
有狂生當天大雪赤足上潜嶽峯四顧大呼曰遍天地間皆¶
白玉合成使人心膽澄澈便欲仙去及入城戴大帽如簁穿¶
曵地袍翩翩行雨袂軒著譁&KR0015;溢市中予甚疑其人訪識者¶
<pb:KR4e0004_SBCK_060-6b>¶
問之即冕也冕真恠民㦲馬不覂駕不足以見其竒才冕亦¶
&KR0011;是夫¶
　　重建寳婺&KR0026;碑¶
婺之寳婺&KR0026;祠婺女星始作扵唐武徳四年&KR0004;在郡城西北¶
呉越有國時刺史錢儼徙於子城上西南陬宋淳熈十三年¶
以知州事洪邁請賜今額元九十年毀于火者再皆官作之¶
國朝洪武五年秋&KR0026;復災主&KR0026;道士楊道可與其徒同姑者¶
徳生徳清謀謂祠星所以休民興役而出扵官是厲民也厲¶
民弗祥乃持曆走境内告于衆庻各出貨泉相厥事而属劉¶
仲謀等十餘人司出納之任伐木扵大山長谷乗流而致于¶
城下僦匠傭工甓城増址作正殿五楹間其南為重閣三間¶
殿與閣之中搆為飛亭亭之後先聮屋以合庭霤三門舊在¶
閣南正直通塗今遷閣東三十歩由門循廊西上抵玄武神¶
祠又折而西始升扵閣三門之右别建玄壇廟餘若齋居賔¶
<pb:KR4e0004_SBCK_060-7a>¶
舘之属各以次就緒而星之像猶未具先是杭州衛都指揮¶
使徐君司馬嘗出鎮扵婺屡徼靈于星祠其在杭也夢有&KR0001;¶
見遣使者問所湏以像闕告因命斵沉水香爲像名其閣曰¶
靈華而奉像置其上道可復迎其教所嚴事者共祠焉工始¶
扵災之明年越六春秋至十二年冬始成盖役夫糜錢以鉅¶
萬計而有司不知州民&KR0794;忻趨謁以爲有所憑依不可無以¶
示来者扵是道可持弊走告于濂曰婺以星名州星之澤州¶
民者甚大宋宣和三年方臘反睦&KR0005;䧟郡統領劉光世討之¶
兵次蘭溪未敢進夢霞&KR0227;羽衣神趣之行且以病指告劉至¶
盗黨就禽及謁星祠其像如夢中一指&KR0005;墜開禧三年大水¶
先期告守土吏爲備民不漂溺景㝎四年武義山㓂爲亂来¶
犯城屯於溪南遇媪鬻&KR0752;長数尺盗恠問之媪曰城中人屨¶
皆若是耳盗驚散去元至元十三年郡既降復守元&KR0005;髙興¶
怒欲屠城夢神論以勿殺明日以火矢射&KR0026;矢返堕軍中見¶
<pb:KR4e0004_SBCK_060-7b>¶
巨人坐城上濯足城南水中大駭遂下令風民降不敢栽一¶
人至正十六年沿海翼兵自蘭溪夜叛還謀襲郡城神化婦¶
人導叛兵食&KR0050;田間食巳皆昏迷失道至城而天巳曙官兵¶
有備遂伏誅此皆彰灼可徴之大者而疾&KR3635;旱澇之禱為尤¶
驗固未易悉数也今&KR0026;事幸復乎故皆神靈之所致&KR0133;并記¶
之濂曰婺女之扵兹郡猶叅之扵晋陽辰之扵啇丘固宜祠¶
而祭之然惟有國者得祭禮也民之祭者情也先王之教謹¶
禮而不違民之情一乎禮則拘專乎情則濫在人折&KR0168;焉耳¶
且田祖先嗇民以其有功一執巳猶思之祭之况昭囬于天¶
恃頼以為司命者乎說者乃謂自南斗十二度至婺女七度¶
為星紀吴越之分皆属焉何獨婺之人得專祠婺女乎是不¶
然呉越之分固廣而斗牛女之所該亦廣苟以&KR0414;度細推之¶
郡之墟正上真扵婺女爾星之降祥焉可誣也今道可劬躬¶
焦思而盡力扵神無非為民祈福濂如其請特載星之威靈¶
<pb:KR4e0004_SBCK_060-8a>¶
<pb:KR4e0004_SBCK_060-9a>¶
亡¶
宋學士文集卷第六十　芝園後集卷第十¶
<pb:KR4e0004_SBCK_060-9b>¶
