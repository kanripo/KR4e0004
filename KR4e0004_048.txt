# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.363029
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0229-048宋學士文集-卷第四十八.
<pb:KR4e0004_SBCK_048-1a>¶
宋學士文集卷第四十八　芝園集卷苐八¶
　　李徴君像賛¶
𥊏義親賢以道自娛㦤㢤若人君子之儒¶
　　詹士龍小傳¶
詹士龍字雲卿光之固始人父某宋開慶中都統勇勝軍守¶
鄂以偏師巡渠巴諸州與元兵戰南平身嬰九創&KR0013;執發憤¶
不食卒元兵破鄂降其軍士龍生三&KR0010;同母胡氏北遷董忠¶
獻公文炳以其父忠也鞠為子文炳長子名士選故命其為¶
士龍飲食衣服一視諸子外人不能辨諸兄忌之罵曰虜子¶
見𦍒乃同我軰耶士龍不知其故泣訴文炳文炳曰爾真吾¶
子飛語慎毋聽也士龍哀祈益切文炳頗漏言士龍晝夜流¶
涕欲復詹為姓受文炳邜翼恩深未敢言一日獵滹沱河遂¶
陳前志文炳戯曰爾投石水中石浮吾當爾從也左右皆咲¶
士龍仰天祝曰天若不絶詹氏石當浮因投石水中石盤旋¶
<pb:KR4e0004_SBCK_048-1b>¶
急流中若沉浮者數四文炳以手拍鞍曰詹都統之靈其不¶
死乎即令士龍復詹姓文炳薨為服齊衰三年&KR0010;時𥙊祀必¶
先設神主率家人奠之士龍後用文炳弟文忠薦為髙郵興¶
化尹士龍脩築捍海堰三百里數郡利之&KR0004;發地𫉬范希文¶
石記曰遇詹再修事盖前定云轉兩淮都轉運&KR0101;使司判官¶
改淮安路總管府推官拜江&KR0047;行臺&KR0101;察御史時姦臣柄國¶
虐&KR0395;方熾士龍上章劾之未㡬事果敗士龍退𨼆興化葺草¶
堂德勝湖上若將終身朝廷念其老成以廣西㢘訪僉事起¶
之居二年欝欝不樂乃移疾而歸年五十八卒子澍岳州華¶
容尹文炳妻以&KR0025;女實因前好云¶
史官曰精誠之格將何𫠦不至上致日星之應下召物産之¶
祥古則有矣今觀士龍投石之事其惡可不信㢤或者致疑¶
天人之間視之若茫然不相通過矣予総脩元史時有司不¶
以聞失於紀載因徇其孫婿余文昇之請刪其墓志為小傳¶
<pb:KR4e0004_SBCK_048-2a>¶
一通以𫝊¶
　　復古軒記¶
臨川饒君孟持其五世祖某府君嘗𥊏琴琴有復古玉髄二¶
張其材孔良蛇腹㫁而金沙明試一皷之獨鶴夢囬而滿山¶
風露也寒泉漱巖而山&KR0017;夜聽也可謂清且古矣府君雖殁¶
歴世寳秘不翅孔氏之遺&KR0130;時出玩之思府君之不可見&KR0099;¶
然髙山仰止之情元季兵燹方張白晝為人持去煙海茫茫¶
竟不知墜於何𫠦如是者有年一旦外孫樂安夏氏怱購得¶
焉舉以奉孟持孟持反覆拂拭不覺悲喜交集玉髄頗殘闕¶
唯復古嶽沼暉軫咸具孟持取水精絃&KR0013;之方布𤓰指其&KR0004;¶
則嗚嗚然已而復洋洋然亦似傷其流落而慶其復還也孟¶
持刲羊豕列豆籩燕饗三族合芳水為櫝尊閣堂中遂以復¶
古題其榜云春秋之義大復古其謂復古者𫠦繫甚大非一¶
&KR0266;物之謂也雖然有人於此闔廬為人𫠦攘巳而還之可以¶
<pb:KR4e0004_SBCK_048-2b>¶
謂之復乎曰復則復矣而非古也&KR0416;畎&KR1987;於強暴取而歸之¶
可以謂之復乎曰復則復矣而非古也巵匜桮棬之属為貪¶
者𫠦竊四力追而有之可以謂之復乎曰復則復矣而非古¶
也然則何謂而可斯二琴者相𫝊或為雷威𫠦斵由唐渉宋¶
歴五六百年之乆𫠦𫉬非一人𫠦閱非一家始為府君之𫠦¶
有府君之後又奪於他姓今復歸之孟持正如宝玉大弓之¶
再得不謂之復古也謂之何㢤不可以一&KR0266;物之微而遽少¶
之也然而予又有&KR0003;焉古之人朝出耕夜歸讀古人書今則¶
飽食以嬉我當復之古之人入孝出弟如用菽粟布帛斯須¶
不可離今或有凌犯之者我當復之古之人事君如事天一¶
動二静&KR0770;如有赫其臨今則鮮有致其身者我當復之夫然¶
故復古之功大矣二琴云乎㢤孟持勉㫋可也¶
　　東軒集序¶
東軒集者天台方君明敏之𫠦作也明敏仕於元嘗參知政¶
<pb:KR4e0004_SBCK_048-3a>¶
事於江淛行中書&KR0109;韻蕭灑而氣岸&KR0646;如發於聲詩徃徃出¶
人意表其弟明則繕鈔成帙同子學子桂慎請予評之予曰¶
古詩俊逸超群如王子晋鶴背吹笙随風抑&KR0045;聲在雲外律¶
詩清麗婉切譬猶長安少年飲酒百華&KR0163;中鶯歌蝶拍春風煦¶
然撲人終日𫝊盃而醉色不起詩人之趣至是亦可謂之不¶
凡矣明則曰請為之序以𫝊何如余曰寳劍薶於豐城而紫¶
氣上浮於天猗蘭生於幽谷而秋馨播于九衢詩佳矣不必¶
藉序以傳也曰此固然矣願卒一言之曰詩之古者莫三百¶
篇&KR0002;也篇首各有小序𫠦以序作者之意而非後世通為之¶
序也漢魏以降作者鮮自白其意讀之者不能知乃&KR0059;自臆¶
度此為某事而𤼵此為某時而嘆使&KR0002;人不死即而叩之恐¶
其未必爾也故予嘗有言作詩必自序非他人之可與聞此¶
言似不可忽也曰固㢤吾子之為詩也可以序可以無序序¶
之將何傷焉余無以辭因取𫠦評者書之於首簡云明敏於¶
<pb:KR4e0004_SBCK_048-3b>¶
書無𫠦不讀最善談名理與人交煦煦有恩意君子賢之其¶
𫠦長者不特能詩而已也¶
　　貞白堂記¶
臨川許君仲孚闢貞白堂一𫠦與環翠亭相映接盖爲讀書¶
地也間耒徴予記余聞仲孚清脩而嗜學堂下種梅花数𣗳¶
當霜雪𫿞沍之際衆芳摇落而是花獨翹然散而爲春研氷¶
玉其葩一塵不緇仲孚嘆曰其𫠦謂貞白者非子也耶乃約¶
二三勝友日吟哦其下超然神逰如升天際恍不知貞白之¶
在巳耶抑果梅之有貞白耶客有歌之者曰㳺氣冉冉&KR0006;將¶
汙人曠獨處&KR0006;誰與鄰姑射仙人&KR0006;玉爲神&KR0406;靑鸞&KR0006;服素¶
裙朢之不見&KR0006;隔河津青鳥不徕&KR0006;㑹無因仲孚&KR0025;而&KR0435;之¶
曰天風翛翛&KR0006;生翠寒白月流光照松壇羙人徕&KR0006;佩珊珊¶
殷勤遺我青琅玗我將擣之奉晨餐&KR0084;巳二人相視而咲予¶
家芙蓉山之陽懸崖萬丈蒼官青士日駢立乎其間方滴露¶
<pb:KR4e0004_SBCK_048-4a>¶
研朱入朝眞洞點易聞仲孚之事不覺矍然而嘆曰我等其¶
有激而然耶雖然物我之立皆成於相形而泯於相忘非貞¶
則無有偏也非汙則無有白也予嘗觀心皦如明鏡中懸萬¶
象自見求其貞白且不可得况假物之云㢤况乎天地中萬¶
彚芸芸自形自色杳不知其故雖造物者随氣運行色色形¶
形亦若不知其故是果孰為之樞紐乎問諸兩間兩間不言¶
叩之百物百物不言質諸神扃則曰是在我矣斯貞白之義¶
巳仲孚曰子玄言也不知者謂渉於虚無恍惚殆非也請記¶
諸壁何如於是乎書¶
　　李太白像賛¶
元行臺治書侍御史亦憐真班𫠦藏李太白像係秘閣傳本¶
吾友危君太樸嘗為之賛自後流落於金陵駱氏酒家洪武¶
己酉秋郡士王宗&KR0270;購𫉬之尋以摹本見貺因造賛曰¶
長庚降精下為列僊陵厲日月呼噏風&KR0196;錦衣玉顔揮毫帝¶
<pb:KR4e0004_SBCK_048-4b>¶
前氣吞閹豎視若烏鳶頻挫萬𧰼随機囬旋金童耒迎絳節¶
翠&KR0950;下土&KR0126;濁孰堪後先辴然一咲&KR0016;鯨上天¶
　　元贈武略將軍同知臨洮府事武&KR0016;尉追封榮陽縣男¶
　　朱府君墓志銘¶
府君諱壵字子厚姓朱氏其先出于唐同鳳閣鸞䑓平章事¶
敬則之裔敬則居亳之永城世以孝義&KR0013;旌顯一門六闕相¶
望而子孫&KR0057;貴富&KR0022;人慕艶有金頭公銀頭公之號兩族叙¶
昭穆而塟占地百餘畝亦目曰&KR0535;相林則當時簮笏蝉聮朱¶
紫赫赩可知矣世逺譜癈子孫分適他州莫能䆒其詳府君¶
銀頭公之後也五世祖某宋建炎&KR0004;扈蹕南渡寓於霍丘仍¶
以貲雄于時曾祖某通判淮安州祖某提點夀春府稅課司¶
遂居夀春之下蔡父某咸淳末嘗舉進士未及官而宋亡入¶
元以儒入仕授為無州學正母胡氏府君㓜不好弄嶷然如¶
老成人及長孳孳嗜學求名講師而事之知觧旣至不欲墮¶
<pb:KR4e0004_SBCK_048-5a>¶
於一曲凡天官地理卜筮醫藥之屬咸䆒其玄㫖晚而學易¶
隂陽消長之理&KR0123;凶存亡之故観象玩辭使心與理相㴠無¶
少爽者終日黙坐視流俗紛紜絶不與兢人以為迂則咲曰¶
主静乃吾學也郷鄰有闘者諭以訟終凶之義釋然而去若¶
不能凶䘮及無食與衣者竭其力周之自奉甚儉一豆一簟¶
猶不尽食事&KR0071;母張氏如親母唯恐有毫𩬊違其意令聲流¶
聞莫不髙府君之行郡國將辟起之不听部使者行縣又以¶
茂材舉河南行中書遂署安豐路儒學正府君曰與其身有¶
虚名孰若心無慚德辭不赴郷子弟擔簦&KR0025;之㳺日談道德¶
仁義刮摩其故習亹亹數千言弗倦暇則皷琴咏詩以自娛¶
或時出佳山水間歗&KR0084;忘返夀始五十以延祐戊午秋九月¶
某日終于家以某年月日塟于縣西孤山祖瑩之左娶劉氏¶
子男三人曰某曰某曰復女一人適某元季府君以復貴贈¶
同知臨洮府事階武畧將軍勲武&KR0016;尉爵滎陽縣男劉氏贈¶
<pb:KR4e0004_SBCK_048-5b>¶
滎陽縣君入我¶
國朝河南山東相&KR0071;降復例遷京師有薦其文學於¶
上者得召見擢國子𦔳教侍經　親王陞　燕府參軍轉¶
長史予時沗職禁林兼¶
青宫賛善日與&KR0167;㳺復凝重醇慤有儒者氣相予甚重之會¶
子蒙　㤙歸田復持燕相府録事楊哲之状求銘府君墓哲¶
序事精贍且燁然有竒氣於是粗加櫽括而繫之以銘銘曰水¶
若有源長流弗𧇊豈無潢汙朝滿夕除猗歟府君逺有世序¶
&KR0022;人𧰟之緜延簮組𥊏書不厭㡬欲成癖晚而潜心我學吾¶
易觀易玩辭孰出範圍參諸天人或驗事爲𤼵聞于時郡國¶
交辟有儒一宫可涖其職縻身下列揖拜上官豈若肥遯白¶
雲青山令子旣𩔰褒贈攸冝九泉𡨕𡨕燁其有輝况　今遭¶
逢六合重熈　龍光下&KR0013;行當見之孤山欝蒼中有玄堂太¶
史勒銘永固其藏¶
<pb:KR4e0004_SBCK_048-6a>¶
　　題蛱蝶圖後¶
右蝶戯長春圖乃院人馬逺子名麟者𫠦畫羙人樸頭蝶筆¶
𫝑圎勁意非李伯時不能到二畫皆絶品也舊時曾落宫掖¶
故其間有上兄永陽郡王及楊妹子之字妹子縱能工書作¶
畫未必能及此題者專指祐陵以為言則恐不然也¶
　　題文天祥手帖¶
予嘗見文山公與黄伯正手帖云贑州大姓起義旅相從者¶
如歐陽冠侯等凡二十三家史多不載其名今莫可考矣寧¶
都陳蒲塘父子亦二十三家之一乃因&KR0025;子景茂請銘于公¶
荅書僅存而其氏名因籍以弗泯不亦𦍒㢤&KR0026;公興言宿昔¶
為之哽涕之言則其有感於蒲塘者深矣¶
　　題大慧禅師遺墨後¶
右大慧和上泉公為僧淸立𫠦作䟽凡一百九十四言乃公¶
七十一&KR0010;時書其凌厲橫逸之氣老而不衰於此猶事見其¶
<pb:KR4e0004_SBCK_048-6b>¶
髣髴人知仰公者唯知&KR0003;法如雨如雲覺悟群迷而不知其¶
忠義耿耿注意於家國者甚篤縦有知其忠義者而又不知¶
其戯㳺翰墨循蹈矩彠亦自可𫝊不朽嗚呼若公之應物無¶
方事謂如神龍變化不測者矣䟽文不局於駢儷之體而特¶
學趙州公案為言無非欲大法以昭示人人後来沈溺葩藻¶
而於道無&KR0024;者其尚以公為鍳㢤淸立字無欲公嘗稱其堅¶
厲入道蓋亦佳士　云¶
　　乕林處士賛¶
虎林處士王君　年踰七十而視聽如少壮時其孫監察¶
御史𩦸&KR0025;予受經者久間来請賛賛曰¶
素𩬊埀埀中心熈熈儉勤作肥家之本𫿞厲為馭衆之基好¶
施之仁乆而彌篤嫉惡之氣老而不衰吹鳯簫於明月之夜¶
飛羽觴於百花之時大布寛衣容與委蛇不知者謬稱虎林¶
處士知之者以為瓊䑓之神仙乎而¶
<pb:KR4e0004_SBCK_048-7a>¶
　　元故從仕&KR0048;興化路&KR0291;管府經歴李公墓志銘(有序)¶
公諱約字審&KR0004;姓李氏唐江西観察使憲七十世孫而憲則¶
西平忠武王之弟七子也憲為𡊮州刺史遂家属縣之宐春¶
五世孫服遷分宐之白芒里七世至時舉宋忠訓郎復迁&KR0123;¶
之廬陵縣忠訓生舟迪功郎龍南縣尉龍南生允元&KR0098;元生¶
去邪去邪生則武則武生誼元&KR0004;廬陵鳳山書院主領即公¶
之父也公有大志應進士舉不利即棄去飄然㳺燕都逹官¶
貴人見其儀観秀&KR0646;舉為茂材異等署縉山縣學教諭未機¶
改龍泉轉太和州學正永州路太平寨巡檢江州路學教授¶
廣東宣慰司辟為令史以年勞上銓曹除贑州路&KR0291;管府知¶
事攝司獄之職廬陵毆陽某商番禺道出于贑必假舘楊氏¶
楊逋其泉乆弗償毆陽與絶交楊銜之毆陽自番禺還贑值¶
灘險覆舟楊誣其詐不輸稅于官官下毆陽于獄公㢘知其¶
實白出之楊服罪張甲有妹歸李乙為婣家兄弟甲與周丙¶
<pb:KR4e0004_SBCK_048-7b>¶
共牛而耕丙僦乙屋以居巳而甲因他事持刃自刎死乙與¶
丙不相能陳丙殺牛而甲不&KR0025;遂見害丙不禁搒掠自誣服¶
公徴其牛牛存遂釋丙非&KR0499;乙抵罪冨氓頼氏兄弟兄無嗣¶
弟産二兒曰&KR0022;獻曰&KR0022;毅弟以疾卒瀕卒請於兄曰願以&KR0022;¶
獻為兄後&KR0022;毅弱未有知𦍒司其業劵俟長還之越数年兄¶
亦卒&KR0022;獻欲軋没之&KR0022;獻𫠦&KR0071;母心為不平悉取授&KR0022;毅&KR0022;¶
獻訟弟與母媵人私遂盗劵去吏持為竒貨乆不觧公召其¶
兄弟于庭泣謂之曰官政成即代去兄弟埀白相與居與其¶
殚財而健訟&KR0154;若分財以全骨肉乎兄弟皆叩頭請自新且¶
致二鹿加厚弊為公夀公却之兄弟請益切乃受其一轉興¶
化路總管府經歴階&KR0025;仕&KR0048;其為政如贑州民寃得直者多¶
請浮屠誦佛書徼福于公公不頋也屬縣仙㳺令馬某虐用¶
其民民不堪陳一壼謀變㷊其官署馬趨匿山澤中大府檄¶
公捕一壼仙㳺民聞公至皆執刃驩呼共縛一壼寘檻車縣¶
<pb:KR4e0004_SBCK_048-8a>¶
境帖帖部使者謂非公攝縣事不&KR0085;寧民強起公赴之民復¶
驩曰父母耒矣公至未乆馬&KR0205;出視事公辭歸老父百十人¶
列訴部使者願㽞公使者曰李公義士爾能固請必不忍棄¶
汝翌日老父剪綵為旗幟銜使者命徃迎公不得已&KR0025;之&KR0761;¶
香遥拜者前後数千里馬慚其庭中人以語侵公公正色曰¶
仙㳺本良民汝旣激之反乃嫉人撫摩之邪明當訟汝矣馬¶
俯首不敢言會亢旱公徒歩兩舎禜雨於龍湫或曰山髙氣¶
寒非挟纊弗可公不&KR0025;旣而大雨公遘疾趣具湯浴浴正衣¶
冠而坐呼其次子属曰今日午時吾將終還家可語同氣宐¶
以忠厚存心也言未畢公𫠦乘馬淚下如注公遂逝日簿暮¶
民髣髴見公乘白馬揚靑旂疾行道上騶&KR0025;甚都冉冉入城¶
隍祠中咸異之馬幸公死夜使人&KR0300;石公家為妖恠民忿之¶
列挺為俻馬乃止一日馬同其黨五人禱城隍神五人者拜¶
起見公㩀神座其色毅然驚怖而出未㡬皆暴卒馬亦為盗¶
<pb:KR4e0004_SBCK_048-8b>¶
𫠦殺云公夀六十三至正癸巳五月十五日卒丁酉三月充¶
奉柩歸郷里某年月日塟于東向山之原娶郭氏男三人長¶
徴次即充次永女二人適冝春彭琪&KR0123;水楊致道孫男四人¶
誠諒謙讓諒即来速銘者孫女五人皆未行予聞天地正氣¶
人藉之以生者存則爲良臣殁則爲明神此無他浩然不屈¶
運行於&KR0115;&KR0115;之中誠能福善而禍&KR0075;也郷先達喻公良𠋣爲¶
台之臨海丞有仁政其卒也人兢夢爲其社神列旌旗鳴鉦¶
皷而去自時厥後屡著灵嚮其事與公頗𩔗人心天理焉可¶
誣也法當銘銘曰¶
浩然之氣塞乎玄黃君子養之至大至剛生爲良臣死爲明¶
神有光燉燉亘古弗泯猗歟李公爲政孔仁滌𣻉洗寃以子¶
遇民&KR0647;雛無知公徃捕之民兢而趨縛致檻車孰焉夢夢激¶
成禍㐫不以爲勲覆忌於公民之戴公不翅&KR0268;父翩然遐征¶
我民心苦白馬靑旗騶&KR0025;師師入于神祠十目𫠦窺嫉惡剛¶
<pb:KR4e0004_SBCK_048-9a>¶
膓死亦不渝廟食有嚴生氣凛如銘以昭之偉㢤丈夫¶
　　重興太平萬夀禅寺碑銘¶
洪武七年七月二十四日¶
皇帝御武楼下中書右丞相胡公惟庸率百官晚朝¶
上若曰太平府萬夀禅寺宐復還浮屠氏彼道家者流當自¶
造玄妙觀居之先是有¶
詔江東諸州縣各㽞寺&KR0026;一區以聚道釋之衆余皆罷斥寺¶
適在𫠦斥之数玄妙観道士以觀基卑陋而寺之室宇尚虚¶
擅假之以為棲止之地越十年¶
皇上知之故特有是　詔於是緇流咸集手持香華望　闕¶
遥拜以謝　&KR0194;恩旣退復相與言曰寺即吳之化城當吳之¶
時佛法雖至中國而大江以南則無有也赤烏中康居沙門¶
僧會實来祈𫉬釋迦文佛真身舎利始創三寺其二即金陵¶
之保寕海鹽之金粟其一即今寺也在郡治西北若干歩及¶
<pb:KR4e0004_SBCK_048-9b>¶
宋武帝築凌歊䑓於黄山嘗幸寺中立為二十八子院度僧¶
一千人寺益増重由唐以来&KR0057;多名僧其淸升者築舎利塔¶
大戒壇淸風亭李太白同季父陽氷耒㳺為賦詩亭中有升¶
公湖上秀燦然有辨才之句縣令李玄則新造銅鍾白又為¶
作銘一時高風雅韵固已照映古今矣宋景德間𠡠改化城¶
為萬夀而安撫使張安國書其門額自時厥後明悟大師萬¶
新来為住持當世名士如楊次公郭功父皆與萬新㳺其倡¶
酬之詩至今人能誦之元祐&KR0004;僧文耀進聖德頌六首朝論¶
嘉之奏錫紫衣師號建炎三年寺燬於金兵紹興　年郡守¶
郭&KR0646;因築州城移寺於武雄营其地去郡冶之東若干歩重¶
構之功則&KR0268;濟大師藴文也&KR0071;藴文而主寺事者乹道元年¶
則法淸併子院為二十而去其八宝祐　年則妙浄修放生¶
池鑿石架梁於其上元大德元年則善才創外三門及重閣¶
五楹間嚴奉一大藏教天暦二年則喜聖建大雄調御之殿¶
<pb:KR4e0004_SBCK_048-10a>¶
重紀至正四年則宗明鎛大鴻鍾而覆以岑楼惟兹蘭若自¶
吳至今巳歴一千二百有余&KR0010;名人軰出後先經營匪一朝¶
夕矧又遭逢¶
有道之朝尊崇象教使既廢而復興吾儕敢不竭力上承¶
徳意寺舊以甲乙相傳子院尚存一十有八盍若合爲一更¶
爲十分禅刹請髙行僧主之言已衆僧翕然同辭走白扵當¶
塗縣曰百福住山海嚴智公廣&KR0268;圎悟大師曇芳忠公得法¶
上首也踐&KR0130;無愧古人願使居之縣言之府府上之儀曹曹¶
曹達于中書得報下如𫠦請海岩旣涖事勇於有爲旣葺調¶
御殿重飾佛菩薩護法天王諸像又建圎悟堂九楹間改子¶
院殿堂作水陸&KR0394;變修内外三門築周垣三百六十餘丈其¶
用功&KR0010;月則自七年之冬以至十年之秋云海嚴以成之爲¶
不易也命道證妙期来徴予記予以年耄辭而天界大禅師¶
泐公及虚白杲公力爲之請乃作而言曰世䧏道微斯民益¶
<pb:KR4e0004_SBCK_048-10b>¶
難治頑嚚狡狂日接踵而生非西方大聖人演為果報之&KR0003;¶
豈易懾其非心㢤桞子厚𫠦謂隂翊王度者是已歴伐帝王¶
敬㳟匪&KR0520;而¶
聖世為&KR0057;隆盖以此也况萬夀為一郡之首刹海岩與其徒¶
殚志畢慮唯恐有廢墜又援荆國王文公&KR0253;山故事合諸子¶
院而為一亦可謂之賢矣雖然有成有壊世間相耳毗盧楼¶
閣不離世間不即世間斯得萬劫而長存者善學佛者又當¶
於此求之銘曰¶
像法東流達于眞丹赫&KR0006;焞焞如日行天大江之南河獨不¶
照神師實求敷其化導精誠上通𥸤之益堅設利忽降有聲¶
鏗然啓大伽藍如䁀斯峙兹惟化城表法攸&KR0009;背孫渉劉大¶
駕𦍒臨翠華鸞旂焜燿叢林唐宋之間名緇軰出丕建法幢¶
為世楷則薦紳𧰟之投分惟勤光華𫠦及五色成文髙風雅¶
韵照映今古人天𫠦瞻如到寳𫠦¶
<pb:KR4e0004_SBCK_048-11a>¶
泰運方新室廬尚虚孰意鵲巢而鳩耒居¶
皇明照燭洞見毫𩬊　詔下九天還其故物龍象駿奔有¶
嘆有吁自非¶
帝力奚能致斯乃鳩乃功乃萃乃積精白一心以承　休徳¶
夷者崇之䵝者飾之缺者完之仆者植之棟宇翬飛丹彠藻¶
麗兠率天宫来移人世有鍾鍠鍠有皷龎龎&KR0003;法于堂其聲¶
孔&KR0045;　聲孔&KR0045;黑白&KR0717;听結習皆空各正性命惟¶
皇御暦手執金輪與佛同仁覆燾無垠太史造銘賛&KR0045;¶
帝德鑱諸堅珉昭示無極¶
　　題張尚書具慶堂卷¶
世徒知父母之存為具慶至若人子能發聞于時以𩔰榮其¶
父母父母雖殁而有不𣳚者存孰不為之慶幸斯亦可以謂¶
之其慶君子職之而世人未必能知之也錫山張君惟中以¶
碩學雄文致位大宗伯海外蠻夷無不知其姓名其弟𫠦安¶
<pb:KR4e0004_SBCK_048-11b>¶
又能慎守先緒敬其兄如敬父兄䆠京師数耒省候之乆而¶
後去猶依依不&KR0216;别士大夫咸指曰是兄弟也良可謂不死¶
其親矣故入其庭升其堂者榮光休氣浮蕩於後先儼若二¶
老人龎眉鶴𩬊據筵咲語此無他名不死則其身如不死矣¶
為其婣連為其僚友莫不慶愜于心豈獨其家之子若孫㢤¶
不然則父母雖存名氏不出於里閈聚散日逐於斉民縦曰¶
不死與死相去盖無㡬雖日有三牲之養其為慶也隘矣惟¶
中伯仲舊以具慶名堂近&KR0010;父母亡墓上之木巳拱猶旦旦¶
念親如存若具慶時毎謂人曰我父母未嘗亡也嗚呼可謂¶
能孝也巳濂與惟中交最宻不翅異姓兄弟故探其志而䟽¶
之以附送𫠦安序後雲¶
　　故巾山處士林君墓碣銘¶
予来南京索文者接踵而至多以衰耄力辭一日有持隴上¶
白雲槀相示者勉強一視之彬彬乎卿雲也英英乎嚴花靘¶
<pb:KR4e0004_SBCK_048-12a>¶
妍也冷冷乎若幽人狷士飲氷而嚼雪也予亟問之斯何人¶
之詩也持者跽而荅曰宗之先子𫠦賦也先子諱茂濬字𩔰¶
之姓林氏世為天台望族生平酷𥊏吟上自漢魏下逮唐宋¶
諸家無不漱其芳&KR0254;挹其真醇積而後發發必竭尽其興趣¶
雖雕胃&KR0355;腎弗頋也嘗搆一室深廣尋丈内外以堊塗之白¶
色晃眩若積雪&KR0004;霽月光穿漏雖赤日如火涼氣亦翛翛然¶
生先子澄坐其中而吟事益暢遇嘉明至焚香啜茗談古今¶
事上下三千年玉貫珠聮絶纚纚可聽或取雅琴皷一再行¶
起歩白雲縹緲間逺近望之以為神仙中人晚年頗𥊏金丹¶
之學取周易參同契與二三友講之嘆曰一氣孔神無為之¶
根水火交搆載其营魂浮㳺規中存之又存粗&KR0126;既澄㳺神¶
九門奈之何狷棄之邪乃調息致修耴心一物一道一之&KR0003;¶
自呼為三一子通玄之士多竒之集賢院聞其操行清絶不¶
樂仕進因其𫠦居巾山以巾山處士&KR0197;之先子弗欲也吴元¶
<pb:KR4e0004_SBCK_048-12b>¶
年丁未九月二十八日夜漏下三刻大兵下台城先子亟出¶
沒于河年六十又三洪武八年乙邜某月日塟于臨海縣興¶
國鄊慶善里亀溪之原惟先子素行敦&KR0346;親仁善鄰具有㤙¶
意而𫠦謂白雲槀者&KR0057;為時𫠦𫝊誦墓門有石不肖願圖文¶
鐫之微𩔰闡幽在先生一揮翰間耳敢再拜以請嗚呼予為¶
文𫠦累㡬欲燔毀筆硯若而翁者其事有可書如此又安能¶
靳一辭耶遂序其事而繫之以銘䖏士曾祖某祖某父某母¶
某氏先配杜氏生珤&KR0071;室章氏生宗即耒速銘者以學行舉¶
于朝授南陽府同知鄧州事遷太原府通判女二杜元昭金¶
仲德其壻云銘曰¶
不𧰟于榮不徇于聲一以詩名弭其人麄發其天倪龍虎功¶
齊&KR0009;情五絃羽衣蹁蹮望之若仙尸觧于河其幻則那夀何¶
少多邈㢤紫虚有鶴耒歸千載之思¶
　　聲外鍠師字&KR0003;¶
<pb:KR4e0004_SBCK_048-13a>¶
曇鍠上士以聲外為字請予為之&KR0003;夫鍠鍠之聲也聲果在¶
外乎曰外也鍾雖在内其扣擊之也其音逺&KR0045;或一里𫠦焉¶
&KR0137;四三焉&KR0137;十焉鏗鍧震撼如雷霆發於太空果在外非内¶
也然而人必有形而影始随之天必行雲而雨始&KR0025;之銅必¶
成鍾而聲始應之不然則&KR0366;泥肖鍾叩之則紞然寂無遐聲¶
削木為鍾撞之魄然縦有聲不踰於户閾矣如是謂之内可¶
也非外也此猶渉於偏也由體以達其用内而外也從末以¶
推其本外而内也此猶局於&KR0266;也一沙之内法界具焉内乎¶
内而非外也虚空無尽何有限封外乎外而非内也此猶未¶
能忘乎境也我無内孰能求吾之外我無外孰能求吾之内¶
此非内非外也非外非内則内外混融矣雖然聲無内外也¶
心有内外也心生而内外生心滅而内外滅即大䧺氏𫠦謂¶
知一切法即心自性者也心實即有心虚即無慎勿為内外¶
𫠦惑也余嘗宴坐般若&KR0163;中深入禅定有鉅鐘朝夕出大音¶
<pb:KR4e0004_SBCK_048-13b>¶
聲我未嘗聞之也此無他𫠦聞既𡨜能聞亦泯能𫠦双絶非¶
聞聞而聞聞自見矣於斯時也求声之在内者尚不可得况¶
聲外者乎上士以聲外字爲盖欲離夫聲塵而超出其間也¶
非謂鐘之聲有内外也然有外則有内既曰聲外而未忘乎¶
内是逃影而行日中也予惧其泥夫迹也因辨聲之有内外¶
者以貽之上士四明人蒲庵翁入室弟子也禅宗教典皆潜¶
心探頥而&KR0057;精詩文叢林中咸敬祝之蒲庵寓居京師護龍¶
河上上士凡三次来省士大夫髙其行義雲¶
　　故&KR0998;峯先生府君墓志銘¶
大江之西南昌名郡有&KR0998;峯先生其學以聖賢爲宗其文以¶
理氣爲主其行以忠信爲本其接人以明體&KR0244;用爲教其生¶
也人尊之師之其殁也人又哀之慕之殁後二十一年而門¶
人弟子與其孤翰林脩撰善圖其不朽者甚悉乃集群行成¶
書而以銘文属筆於濂濂&KR0060;聞先生多著書大扺研精易禮¶
<pb:KR4e0004_SBCK_048-14a>¶
之學而及於邵子先天横渠正䝉諸書共若干万言先生之¶
言曰先天之學心學也其圖皆&KR0025;中起其前無古而後無今大¶
之為天地小之為民物顯之為礼樂幽之為&KR0294;神逺之為闔¶
闢之&KR0004;終近之為瞬息之起止莫不具焉邵子以命世人豪¶
乃探是圖著為皇極經世書性命物理之&KR0003;重明於世學者¶
徃徃厭其难棄而弗講予於是有經世書&KR0003;張子正䝉書實¶
與太極圖通書西銘並𫝊而未有為之註釋者余於是有正¶
&KR0170;書&KR0003;礼經殘缺巳乆朱子雖定為儀礼經𫝊而其輯録多¶
出於門人勉齋黃氏與信齋楊氏其中予奪多有未㝎余於¶
是有礼&KR0003;易之為書廣大悉備伊洛大儒雖嘗論著而其義¶
皆愈索而愈無窮予扵是有易&KR0003;吾道不行於時而其見於¶
言者不過如此而巳嗚呼觀先生之言則其心之𫠦存者&KR0025;¶
可知矣濂雖不文敢不大書揭於墓道以為後進之観云按¶
状先生諱𨼆老字子方姓朱氏南昌之豊城人曽祖某祖三¶
<pb:KR4e0004_SBCK_048-14b>¶
德父應岳母楊氏先生自㓜輒劬書須&KR0119;不少怠母若兄頗¶
以為迂靳膏油不多給秋霄月朗毎挾𠕋映讀之冬則拾枯¶
薪及𤑔松明以&KR0071;欣然若忘其憂時江村姚公某泳齋洪公¶
某洌泉趙公某皆宋之遺老淹通六藝之故而桂荘涂公應¶
雷又逺承考亭朱子遺緒先生咸執經叩請莫不交與之且¶
曰朱生令&KR0266;也他日𫠦成當無譲古人&KR0018;笈而歸兄以先生¶
不事生産作業力求析㸑先生不得巳悉以羙田與之自取¶
不毛者由是家䆮貧&KR0137;憐之&KR0134;其俯就科目庻得禄為親養¶
一踐&KR0163;屋不中益潜心於聖賢之秘窮索於經驗諸身心唯¶
恐有不合者久之心與理㴠瞭然如辨黒白遂倡嗚道學於¶
荷山之陽四方學子悉&KR0025;之逰先生顔貌嚴毅若不可親近¶
設有疑問如撞巨鐘小大随應無虚發者&KR0004;先生伯父曰應¶
五曰應祥曰應焱與其父皆&KR0085;以師表州里龎眉白髪大布¶
寛衣金舂玉撞塤鳴箎恊使人望之而啙窳之意消至是先¶
<pb:KR4e0004_SBCK_048-15a>¶
生又能纉承之不墜士論多之至正壬辰春三月江淮兵動¶
郷之𢙣少年爲變殺戮到鷄犬耄倪皆竄匿先生猶操觚正¶
冠衣而坐&KR0025;容語鈔掠者曰貲財任取之書籍非尔𫠦好也¶
及其再至四三至先生復曰吾家巳罄矣爾𦍒他之盗素聞¶
其名咲而去無敢縦火者西東鄰数十家皆籍是𫉬完先生¶
遭時多艰召族婣子弟戒之曰吾宗素以清白相𫝊寜寒餓¶
而死不可爲不義而生終無敢犯教者不𦍒以至正丁酉十¶
二月八日卒家未殁語善曰吾著書多未脱槀芟䌓&KR0024;闕之¶
責尽在於汝吾以数推明年江西當大變汝當謹避以免难¶
吾今無𫠦若精神如常時但覺氣息漸微爾已而遂亡戊戌¶
夏四月偽漢陳友諒䧟南昌果如先生言後七年癸邜十二¶
月&KR0004;一日始塟於&KR0998;峯之下娶涂李二氏男一人即善克紹¶
其家學者也女二人歸縣人虞淵鄒&KR0105;孫二人象環逢掖𧰼¶
環通五經大義年十九前卒孫女一人適羅夀亦里之良族¶
<pb:KR4e0004_SBCK_048-15b>¶
曾孫一人興祖曽孫女二人尚㓜濂聞君之立必在乎逺且¶
大者干禄以行志其澤可&KR0013;於當時著書以明理其功實垂¶
於後丗孰短孰長人必有辨之者雖然人心漓矣士習陋矣¶
翻經取題而媒仕進者有矣求髣髴如先生者尚可得耶銘¶
以昭之亦發濂之深&KR0099;云爾銘曰¶
古之聖哲何為作經牖人天明使反諸誠世衰道微耽厥口¶
耳搴英摭華以經為戯繽紛外馳奚&KR0024;身心宝用瓦礫棄其¶
南金考亭&KR0108;興上&KR0071;伊洛完經翼𫝊日星照灼豊城之墟天¶
産碩儒𧰟其流光漱其芳&KR0254;堂虚露涼膏油莫續挾冊于庭¶
借月為燭優之柔之茫然遐思饜之飫之如啖甘肥内存于¶
心外著於目明命有赫吾敢不肅出而倡道荷山之陽有聲¶
泱泱逹于四方執經之徒雲合川赴若飲衢尊充&KR0085;而去俗¶
易風移惇我民彛天不憗遺孰不涕洟玄堂沉沉妥厥靈爽¶
尚𢌿後人胡福是享¶
<pb:KR4e0004_SBCK_048-16a>¶
　　永思堂記¶
永之爲言長也𫠦謂永思者長思而不忘也長思而不忘者¶
爲誰福清林榮得仁也得仁十&KR0010;䘮父洎長以縣諸生貢上¶
太學選入禁庭爲承𠡠&KR0048;謙慎而齊&KR0346;聲譽出薦紳間會濂¶
朝京師乃来請曰榮也念父不見或食焉或羮焉或&KR0397;且息¶
焉恒懸懸有思思之不得則升髙逺望草木之敷&KR0254;山川之¶
欝紆萬物欣欣有自得意&KR0186;泫然流涕曰光景日新吾父獨¶
何之乎將乘海鶴逺逰三山乎抑精神流衍於氣化中冝茫¶
而莫之覩乎何爲使我心憂而弗釋也如此者乆之因以永¶
思題諸堂楣以志無窮之悲先生願爲記之濂曰不然也子¶
之父固亡子𦍒有母夫人存承候顔色問衣燠寒而進退之¶
弄雛其側以恱之依依嫪戀如羊之跪乳鳥之反哺其樂將¶
無涯視五䁀万鍾若不能過之子何乃自苦日慘然以悲父¶
固當思也思或欝陶成疾獨不計貽母之憂乎得仁曰堪輿¶
<pb:KR4e0004_SBCK_048-16b>¶
之間當其青年父母俱存者何限雖閭閻小夫亦知割鮮具¶
醪醴稱曰具慶榮始二十又七獨與毋居如之何勿思吾父¶
生我之劬勞欲報之德𫠦謂昊天罔極者也一乘馭則思為¶
其執鞭一就&KR0397;則思為其扇枕一有疾則思為其嘗藥今皆¶
不可得已觸目之間無非可感如之何勿思濂曰不然也人¶
心若不知是得隴且望蜀濂也父母皆殁乆矣其分當永思¶
乎雖曰偏侍不獨愈於濂乎為子謀者當思尽孝以養母致¶
思貴冨以顯父使人稱之曰某氏之子斯為永思也巳得仁¶
曰非此之謂也尽孝養母榮豈不知之奚俟先生之言若曰¶
致思於冨貴冨累於千金貴為三事大夫縱可以慰母心而¶
吾父不知享焉終有不惬吾情者事不得其全故也如之何¶
勿思濂曰子之言羙矣善矣而又有一&KR0003;願為子陳之夫為¶
孝子者不當為無益之思而思不死其親可也其謂不死者¶
何子於事君之際則必自思曰此當罄厥忠不可溺扵邪侫¶
<pb:KR4e0004_SBCK_048-17a>¶
恐辱吾父也能思是子之父雖死其不死矣乎涖官之時則¶
必自思曰此當㢘且勤不可習於貪怠恐辱吾父也能思是¶
子之父雖死其不死矣乎鞫獄之頃則必自思曰此當欽且¶
恤不可務於苛刻恐辱吾父也能思是子之父雖死其不死¶
矣乎交友之中則必自思曰此當主於信不可待以浮偽恐¶
辱吾父也能思是子之父雖死其不死矣乎出言之間則必¶
自思曰此當合於正不可流於詖遁恐辱吾父也能思是子¶
之父雖死其不死矣乎觸𩔗而長之如此可思者甚衆雖更¶
㒒不能盡也子能力行之方可盡永思之道也於子何如榮¶
復泫然流涕曰斯言也榮未之前聞也敢不夙夜祗奉濂既¶
退嘉得仁之能孝也因次第問荅之語記諸堂壁　云¶
宋學士文集卷第四十八　芝園集卷第八¶
<pb:KR4e0004_SBCK_048-17b>¶
