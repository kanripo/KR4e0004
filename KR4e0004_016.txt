# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.861998
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0229-016宋學士文集-卷第十六.
<pb:KR4e0004_SBCK_016-1a>¶
宋學士文集卷第十六　鑾坡集卷第六¶
　　禄命辨¶
三命之&KR0003;古有之乎曰無有也曰世之相傳有黄帝風后三¶
命一家而河上公實䏻言之信乎曰吾聞黄帝探五行之精¶
占斗剛𫠦建命大撓作甲子矣𫠦以㝎&KR0010;月推時候以示民¶
用也他未之前聞也曰然則假以占命果起扵何時乎曰詩¶
云我辰安在鄭氏謂六物之吉㓙王充論衡云見骨體而知¶
命禄覩命錄而知骨體皆是物也况小運之法本許慎&KR0003;文¶
已字之訓空亡之&KR0003;原司馬遷史記孤虚之術蓋以五行甲¶
子推人休咎其術之行已久矣非如吕才𫠦稱起扵司馬季¶
主也㳂及後世臨孝㳟有禄命書陶弘景有三命抄畧唐人¶
習者頗衆而張一行桑道茂李虗中咸精其書虗中之後唯¶
徐子平&KR0057;造其閫奥也曰十一曜之說古有之乎曰無有也¶
書云在璇璣玉衡以齊七政𫠦謂七政日月水火金木土也¶
<pb:KR4e0004_SBCK_016-1b>¶
而無紫氣星孛羅睺計都也星孛数見扵春秋或見大辰或¶
入北斗紫氣則載之史冊與氛祲同占羅睺計都者蝕神首¶
尾也又謂之交&KR0004;交中之神&KR0004;中者交食之㑹也借此以測¶
日月之蝕也唐貞元&KR0004;李弼乾始推十一星行暦鮑該曹士¶
蒍皆業之士蒍又作羅計二𨼆矅立成暦起元和元年及至¶
五代王朴著欽天暦且謂蝕神首尾頗行之民間小暦而巳¶
&KR0002;吴伯善若甄鸞&KR0002;劉孝孫&KR0002;張胄玄之𫠦造但云七矅而¶
不聞有十一星也曰然則假之以占命又起扵何時乎曰洪¶
範云月之&KR0025;星則以風雨冷州鳩云武王伐殷&KR0010;在鶉火月¶
在天駟則以星占國亦巳久矣而未必用之占命也曰以星¶
占命柰何曰予甞聞之扵師其&KR0003;多本扵都利聿思經都利¶
盖都頼也西域康居城當都頼水上則今𫠦傳聿斯經者婆¶
羅門術也李弼乾實婆羅門伎士而羅睺計都亦胡&KR0394;之語¶
其術盖岀扵西域無疑晁公武謂爲天竺&KR0394;學者扵此徵之¶
<pb:KR4e0004_SBCK_016-2a>¶
&KR0057;信也曰術之縁起則吾旣得聞命矣然亦巧發而竒中乎¶
曰有固有之而不可泥也何也且以甲子幹技推人𫠦生嵗¶
月展轉相配其數極于七百二十以七百二十之年月加之¶
七百二十之日時其數終扵五十一万八千四百夫以天下¶
之廣兆民之衆林林而生者不可以數計日有十二時未必¶
一時唯生一人也以此觀之同時而生者不少何其吉㐫之¶
不相同㢤吕才有云長平坑卒未應共犯三刑南陽貴士何¶
必俱當六合誠&KR0085;以破其舛戾矣三命之&KR0003;予不&KR0014;以盡信¶
者此也天以二十八宿爲體體則爲經有㝎𫠦而不可易以¶
五星爲用用則爲緯恒絡繹乎其間或遅或㽞或伏或逆固¶
有常度而可以理測苟謂𨇠某宿則&KR0123;歴某宫則㓙猶或可¶
言也設其星有變其行不依常經而犯乎河漢内外諸星又¶
將何以占之㢤或如前𫠦謂生同一時者其𨇠次無不同吉¶
與㐫又何懸絶㢤夫萬物皆出扵五行安有五行之外又有¶
<pb:KR4e0004_SBCK_016-2b>¶
四餘土木行度最遅而爲吉凶者久故有餘氣而氣爲木之¶
餘計爲土之餘猶或可言也水之餘則孛火之餘則羅果何¶
𫠦取義㢤水火圡木然矣柰何金獨無餘氣乎或謂相生故¶
有而相剋故無亦非通論也况孛乃妖星或有或無而氣羅¶
計三者本非星也不知何以有𨇠度之詳㢤十一曜之&KR0003;予¶
不&KR0014;盡信者此也曰秦漢以来諸儒推十二國分野十二次¶
度数及𫠦入州郡𨇠次毫𨤲若無差忒者旣可占國豈不䏻¶
占人乎曰天運地維動静不同故先正云有分星而無分野¶
占國者不可盡泥也占國者不可盡泥况占命乎曰五星之¶
精發乎地而昭乎天其分配十日十二子名雖殊而理則同¶
也人資天地以生山林之民毛而方謂得木氣之多也川澤¶
之民黒而津謂得水氣之多也得火氣之多則丘𨹧之民¶
專而長也得金氣之多則墳&KR0283;之民晢而&KR0484;也至扵豐肉而¶
庫則得土氣之多而𫠦謂原隰之民也然則彼皆非歟曰五¶
<pb:KR4e0004_SBCK_016-3a>¶
土有異而民生以之此固然也人之賦氣有薄厚長短而貴¶
冨賤貧壽夭六者随之吾不䏻必也亦非日者之𫠦&KR0014;測也¶
蹈道而&KR0113;徳服仁而惇義此吾之𫠦當爲也不待占者之言¶
而後知之也予身&KR0113;矣倘貧賤如原憲短命如顔淵雖𣈆椘¶
之冨趙孟之貴彭鏗之夀有不䏻及者矣命則付之扵天道¶
則責成扵巳吾之𫠦知者如斯而巳矣不然委命而廢人白¶
晝攫人之金而䧟扵桎梏則曰我之命當爾也怠窳偷生而¶
不𥊏學至老死而無聞則曰我之命當爾也剛愎自任操刃¶
而殺人柔暗無識&KR0300;繯而絶命則又曰我之命當爾也其可¶
手㢤其可乎㢤𫠦以先王之山川異制民生異俗剛柔緩急¶
遅速異齊五味異和噐械異制衣服異冝扵是&KR0113;其教不易¶
其俗齊其政不易其冝𫠦以卒歸扵雍熈之治也昔者鄭大¶
夫禆竈言鄭當火請以瓘&KR1356;玊瓉禳之子産不之與已而果¶
然竈復云不用吾言鄭又將火子産曰天道逺人道邇非𫠦¶
<pb:KR4e0004_SBCK_016-3b>¶
及也鄭卒不復火嗚呼此不亦禄命之似乎吾知盡夫人道¶
而巳爾曰近世大儒扵禄命家無不𥊏談而樂道之者而子¶
一切屏絶之其亦有𫠦本乎曰有子罕言命¶
　　題織圖卷後¶
宋髙宗既即位江南乃下勸農之詔郡國翕然思有以靈承¶
上意四明楼璹字壽玉時爲杭之扵潜令乃繪作畊織圖農¶
事自浸種至登廩凡二十又一蚕事自浴種至剪帛凡二十¶
有四且各繫五言八句詩于左未幾璹　召見遂以圖上進¶
云今觀此卷盖𫠦謂織圖也逐叚之下有憲聖慈烈皇后題¶
字皇后姓吳配髙宗其書絶相𩔖豈璹進圖之後或命翰林¶
待詔重摹而后遂題之耶卷甞蔵小谷余先生家其後有雙¶
岩鄭子有困學鮮于伯幾𫠦䟦二公當時名流翰墨皆可寳¶
玩𩀱岩謂題字爲顯仁&KR0330;后𫠦書則恐未然也嗚呼古昔盛¶
王未甞不以農事爲急豳風之圖不見久矣有若此卷者其¶
<pb:KR4e0004_SBCK_016-4a>¶
尚可𫉬之耶¶
　　碧落碑䟦尾¶
絳州碧落碑唐髙宗咸亨元年庚午&KR0010;韓王元嘉之子訓等¶
爲其妣房氏造碧落天尊像扵龍興宫而刻其文扵背故以¶
名碑然不知何人書據李旋之玉京宫記以爲陳惟正李漢¶
黄公記以爲李訓之弟譔殆莫䏻㝎而翠岩龔聖予則又以¶
爲宗室瓘豈或别有𫠦考耶吳叡張天雨讀　爲喧爲曜者¶
非當以釋文鄰字爲是俞希魯辨叨作叩亦大佳而釋文則¶
又訛矣盖此碑雜出扵鍾鼎篆籕諸文其亦戞戞乎難知㢤¶
&KR0025;水&KR0025;人說文中音乃歴翻溺則音奴弔翻釋文今借㲻爲¶
弱亦恐非本字之義而其他可疑者甚衆考禮之冗未暇及¶
之姑識其後俟愽雅君子正焉¶
　　智永真草千文䟦尾¶
梁武帝欲學書命殷鉄石扵二王帖選取千文復召周興嗣¶
<pb:KR4e0004_SBCK_016-4b>¶
次韻一夕而成湏髪爲白此事最無可疑王著扵淳化中摹¶
勒諸帖上石見帖中𫠦書海醎河淡等字人謂爲章草之宗¶
遂誤指爲漢章帝𫠦作著固不&KR0085;責後村劉克荘乃宏博之¶
士何爲承著之謬而謂千文實始扵漢邪克荘姑置之歐陽¶
文忠公名世大儒其撰金石録䟦尾亦謂法帖有漢章帝𫠦¶
書百餘字其言有海鹹河淡之𩔖盖前世學書者多爲此語¶
不獨始扵羲之抑又何邪非米南宮黄長睿力詆之新學小¶
生未必不爲其𫠦惑余久憤扵中因題智永𫠦書千文故特¶
表而出之智永名法極羲之七世孫字畫之佳則有不待賛¶
也¶
　　玉兎泉聮句引¶
洪武五年秋九月十又五日日入酉予與仲子璲過張録事¶
孟兼扵成均秉燭對坐孟兼方命侍史汲玉兎泉瀹茗俄熊¶
參軍鼎劉職方崧周虞部子諒皆集相與談詩至愜心處輙¶
<pb:KR4e0004_SBCK_016-5a>¶
抵掌咲譁吕太常仲善聞之亦驩然来㑹既啜茗已孟兼出¶
新造玉兎泉銘諷之且曰今夕何夕勝友如雲不可無以爲¶
娱請舉泉聮詩何如衆皆曰然予年有一日之長俾題其首¶
句餘則以次而續闘險據勝閧閧弗䏻休至二皷詩成各擁¶
衾就榻逮雞再號風雨凄迷載𡍼官事有程皆不告而散予¶
亦&KR0016;驢去朝　天矣明日孟兼將屬璲作小楷繫詩扵銘左¶
徵予爲之引扵戯人事聚散如風中飛花其囬旋飄泊&KR0154;嘗¶
有一㝎之跡今幸得與二三君子岸幘咏詩辴然而一咲豈¶
非天㢤然此七人之中楚産者太半獨予父子與孟兼居越¶
西相距僅半舎他時或後先投簮而㱕支九節笻訪孟兼白¶
石山房遡咏諸賢立霄漢上欲一見不可得取此卷之閱恍¶
如聚首成均時寕不有慰扵寂寥之鄕也邪孟兼子諒皆以¶
字名熊君字伯頴劉君字子髙予則南宮散吏金華宋濂也¶
詩曰¶
<pb:KR4e0004_SBCK_016-5b>¶
成均地何靈聖澤資灌沃(濂)兎奔兆竒徴井渫發新斸(鼎)自¶
非三窟&KR0055;孰湛一川緑(孟兼)儲精本&KR0025;金生色絶勝玉(子諒)¶
霜毛蘸寒飲雪毳翻夜浴(崧)釀洌&KR0024;酒經沐丹驗仙籙(仲善)¶
杵㫪蟾宮棄珠噴鱣堂觸(璲)孕月生隂精觀天漏晴旭(濂)氷¶
澄毛骨竪鑑澈須眉燭(鼎)㕙名徒自竒檜行&KR0126;難贖(孟兼)雖¶
&KR0636;東郭狡難洗上蔡辱(子諒)引滿瓶未羸&KR0677;幽綆頻續(崧)流¶
罌渗銀床出竇濺瓊粟(仲善)醉沃目暈花凍汲指連瘃(璲)濡¶
毫乃自潤照影&KR0025;人欲(濂)光沉天上魄祥啓地中躅(鼎)摛辭¶
挹餘清盥薦侑嘉告(子諒)劍刺非二師池移豈身毒(孟兼)燕¶
支愧瑶陳塩鹵鄙富蜀(崧)不動疑窪雪頻摇咲風纛(仲善)天¶
光一眼&KR0271;雲影片鱗束(璲)𠟵嚥覺瘳&KR3189;蹶&KR0085;想彳亍濂觱沸¶
虎𤓰跑𣂏吸𤠔臂臼(鼎)㓗士濯冠纓渇卒缷刀韣(子諒)精當¶
卬君降液或井宿督(孟兼)誰知鍾宿分脉與伊洛屬(崧)錫名¶
爾固嘉戰句吾何局(仲善)聮將指鼎比疾勝擊鉢促(璲)驚風¶
<pb:KR4e0004_SBCK_016-6a>¶
落燈燼斜月墜擔曲靈源詎&KR0014;窮短咏&KR0147;可錄濂¶
　　元故奉訓大夫江西等處儒學提舉楊君墓誌銘有序¶
元之中世有文章鉅公起扵浙河之間曰鐡崖君聲光殷殷¶
摩戞霄漢吳越諸生多歸之殆猶山之宗岱河之赱海如是¶
者四十餘年乃終瀕終召門弟子曰知我文㝡&KR0055;者唯金華¶
宋景濂氏我即死非景濂不足銘我爾其識之卒後三月吏¶
部主事張學暨朱芾等七人奉其師之治命來請濂既爲位¶
&KR0152;復繫其爵里行系而造文曰君姓楊氏諱維禎㢘夫其字¶
也裔出漢太尉震震十八傳至唐分爲四院第二院大師虞¶
卿生堪堪生承休承休生嵓五季時錢氏有國嵓仕至丞相¶
自譜爲浙院嵓之孫都兵馬使佯徙浙水東又分爲浙左院¶
佯之子成𨼆居㑹稽諸暨之陽復爲諸暨人君之十世祖也¶
髙祖文振曽祖文&KR0113;以善𥊏義聞人呼爲楊佛子祖敬父宏¶
贈奉訓大夫知温州路瑞安州事飛&KR0016;尉&KR0503;封㑹稽縣男妣¶
<pb:KR4e0004_SBCK_016-6b>¶
李氏追封㑹稽縣君宋丞相宗勉四世孫也當縣君有姙夢¶
月中金錢墜懷翼日而君生大夫公摩其頂曰夢之祥徴其¶
應扵爾乎稍長&KR0025;師授春秋說講析辨刺幾踰百十家大夫¶
公期以重器至弱齡不爲授室俾㳺學甬東粥廐馬以益裝¶
錢君節縮不妄費購黄氏日鈔諸書以歸大夫公驩曰此顧¶
不多扵良馬邪躬爲装裭使之周覧泰㝎丁卯用春秋擢進¶
士第署台之天台尹階承事卽天台多&KR0219;吏憑𨹧氣勢執官¶
中短長先以餌鉤其欲然後扼吭使不得&KR0269;一語世號爲八¶
鵰君廉其姦中以法民方稱快其黨頗蚓結蛇蟠不可觧君¶
卒用是免官久之改錢清塲塩司令時塩賦病民君爲食不¶
下咽屡白其事江浙行中書弗聽君乃頓首涕泣于庭復不¶
聽至欲投印去訖𫉬减引額三十俄相繼丁外內艱結廬扵¶
桐原墓族屬有酹墓者植竹笻扵前笻發孽芽枝葉欝如也¶
自是不調銓曹者十年㑹有詔&KR0113;遼金宋三史君作正統辯¶
<pb:KR4e0004_SBCK_016-7a>¶
千言大司徒歐陽文公玄讀之歎曰百年後公論㝎扵此矣¶
將薦之又有沮之者㝷用常額提舉杭之四務四務爲江南¶
𠟵曹素號難治君曰夜爬梳不暇&KR0016;驢謁大府塵土滿衣&KR0109;¶
間有識者多憐之而君自如也轉建徳総管府推官陞承務¶
卽君悉心獄情必使两造具備鉤擿𨼆伏務使無寃民居無¶
何陞奉訓大夫江西等處儒學提舉未上㑹四海兵&KR0333;君遂¶
浪蹟浙西山水間及入國朝天下大㝎詔遺逸之士&KR0113;纂禮¶
樂書頒示郡國君&KR0013;　命至京師僅百日而肺疾作乃¶
還雲間九山行&KR0810;疾且革移拄頰楼中呼左右謂曰吾欲觀¶
化一巡如何乃自起&KR0300;筆撰歸全堂記頃刻而就擲筆曰九¶
華伯潘君招我我當徃車馬俟吾且久遂泊然而逝似聞数¶
十人&KR0025;凾道登楼其歩履之聲相接時　大明洪武庚¶
戍夏五月癸丑也年七十五及門之士上書扵郡守林君公¶
慶以封塋爲属林君欣然從之擇地華亭縣&KR0113;竹鄕干山之¶
<pb:KR4e0004_SBCK_016-7b>¶
原以六月癸亥舉柩藏焉君&KR0004;聘錢氏忽遘惡疾錢父母請¶
罷昏君卒娶之疾㝷愈&KR0071;鄭氏陳氏子男一人杭鄭岀也孫¶
男一某女一未行𫠦著書有四書一貫錄五經鈐鍵春秋透¶
天𨵿禮經約君子議歴代史鉞&KR0024;正三史綱目冨春人物志¶
麗則遺音古樂府上皇帝書勸忠辭及平鳴瓊臺洞庭雲間¶
祈上諸集通数百卷藏于家&KR0004;君爲童子時属文輙有精魄¶
諸老生咸謂咄咄逼人暨出仕與時齟齬君遂大肆其力扵¶
文辭非先秦两漢弗之學久與俱化見諸諭撰如覩商敦周¶
彛雲靁成文而寒芒横逸奪人目睛其扵詩&KR0057;號名家震盪¶
凌厲駸駸將逼盛唐驟閲之神出&KR0017;没不可察其端倪其亦¶
文中之䧺乎名執政與憲司紀者𧰟君之文無不投贄願交¶
而薦紳大夫與岩穴之士踵門求文者座無虚席以致崖鐫¶
野刻布列東南間然其風神夷冲無一物縈懐遇天爽氣清¶
時躡&KR0282;登名山肆情遐眺感古懐今直欲起豪傑與㳺而不¶
<pb:KR4e0004_SBCK_016-8a>¶
可得或戴華陽巾&KR0013;羽衣泛畫舫扵龍潭鳯洲中横鐡笛吹¶
之笛聲穿雲而上望之者疑其爲謪仙人晚年益矌逹築玄¶
圃蓬臺扵松江之上無日無賔無賔不沉醉當酒酣耳熱呼¶
侍児出歌白雪之辭君自𠋣鳯琶和之座客或蹁躚起舞顧¶
盻生姿儼然有晉人髙風或頗加誚譲亟罵曰昔張籍見韓¶
退之退之命二&KR0078;合彈筝琶以爲樂爾謂退之非端人耶蓋¶
君数竒諧寡故特託此以依𨼆玩世耳豈其本情㢤性䟽豁¶
與人交無疑二賤而賢禮之如師傅貴而不肖雖王公亦篾¶
視之平生不藏人善新進小子或一文之羙一詩之工必爲¶
批㸃黏于屋壁指以歴示客&KR0057;不錄人以小過&KR0219;奴&KR0018;君金¶
度無以償逼君書收劵君咲與之家藏古名畫爲西隣𫠦竊¶
其傔人追執之君曰吾業與之矣無頼之徒僞爲君文以冐¶
受金繒或疑以爲問將發其姦君曰此誠予𫠦作也不論逺¶
近皆知君爲寛厚長者云激者之論恒謂名者天𫠦最忌矧¶
<pb:KR4e0004_SBCK_016-8b>¶
以&KR0014;文名則又忌之&KR0057;者也𫠦以文人多畸孤坎𡒄以終其¶
身視冨與貴猶風馬牛不相及也嗚呼豈其然㢤彼貨殖者¶
不越朝歌暮絃之樂爾顯融者不過紆朱拖紫之華爾未百¶
年間聲銷景沉不翅飛鳥遺音之過耳叩其名若字郷里小¶
児已不䏻知之矣至若文人者挫之而氣彌雄激之而業愈¶
精其嶷立&KR0002;嵩華其昭囬如雲漢衣&KR0013;四海而無慊流布百¶
世而可徴是殆天之𫠦相以彌綸文運豈曰忌之云乎嗚呼¶
君真是已然君不可謂不幸也使君志遂情安稍起就勲績¶
未必專攻扵文縦攻矣未必磨礪之&KR0014;精籍曰既精矣亦未¶
必嵗積月累發越如斯之夥也斯文如元氣司化權者毎左¶
右馮翼俾其延綿而弗絶則其燾育以成君者豈不甚侈也¶
邪一世之短百世之長如君亦&KR0085;以不朽矣或者乃指此為¶
君病豈知天㢤濂投分扵君者頗久相與論文屡極玄奥聞¶
君之死反袂拭涕久之念君之不可再得不敢有孤𫠦属故¶
<pb:KR4e0004_SBCK_016-9a>¶
爲具記其事而又爲些辭一章以代勒銘庻幾招君歸来矣¶
乎其辝曰¶
魄淵流金降空青些結英揚靈潰于成些獨&KR0016;麒麟傷遺經¶
些衮鉞是非嚴天刑些孰軋以摧𫝑相傾些濬發厥辭益崇¶
谹些芳潤内洽光精外刑些離方遯圓班部自寕些流霆下¶
㫪百里震驚些鸞騫鳥瀾天機呈些鐡甲琱戈百萬宵征些¶
茗翹頴竪媚韶榮些籠絡萬𧰼槖籥三靈些彈壓物怪晝夜¶
哀鳴些九華丈人召還紫清些白鹿夾轂五霞軿些逥風翛¶
翛雲繩繩些天人殊&KR0100;誰強攖些絳府雖樂毋淪洞𡨕些盍¶
乎歸來返故庭些¶
　　元故一鄕善士張府君墓版文¶
浦陽江之上有大姓曰張府君天錫字君與懿然䔍厚人也¶
自成童時輙知孝敬日趨大父毋父母側問衣燠寒而進退¶
之年旣長益推錫𩔖之仁九族有弗振者時䘏其匱乏復懼¶
<pb:KR4e0004_SBCK_016-9b>¶
族逺情踈築堂南山麓爲序拜旅飲之𫠦長㓜之節粲然不¶
紊其扵惇愛廣順之道有𫠦頼焉然不是以爲&KR0085;寒食十月¶
朔汛掃先世諸塋必歴告嗣人曰此爲某府君其名行若何¶
支系若何本末如連珠巳而泣曰吾髪種種矣苟不言爾等¶
當不知圡中爲何人慎識之勿使牛羊踐履其上平居正&KR0109;¶
危坐終日不妄動即動&KR0085;跡亦有恒度撫世酬物一以誠有¶
犯之者任其轇轕两耳如無聞尢不喜以疾言厲色加人人¶
愈愛慕之雖傔媵亦&KR0025;化俯首趨功驩欣如也及殁不問賢¶
不肖皆歎惋悼惜有至淚下者至今語及府君猶舉手加額¶
稱之曰長者長者云府君之裔&KR0004;自清河遷巳歴十有三世¶
曽大父維大父夢龍湖之儒學正父一寕妣方氏府君生扵¶
某年月日殁扵某年月日夀若干以某年月日塟于縣西通¶
化鄕施禮山原配室朱氏婦道克&KR0113;前卒竟合塟焉子三坦¶
泰祐女三石某朱某楼鉄其婿也孫五珤福𩦸某某曾孫五¶
<pb:KR4e0004_SBCK_016-10a>¶
某某昔漢之萬石君家以孝謹聞于郡國雖齊魯諸儒質行¶
咸自以為不及若府君為人實有石氏之風柰何士習不古¶
文有餘而行不逮尚有愧扵齊魯諸儒又何敢望君之藩垣¶
㢤是可嘆已坦等遣&KR0025;孫太常丞丁徵濂勒銘墓門濂聞至¶
正&KR0004;宗藩賢王有竒府君才者辟為營田總管府治中府君¶
辭不赴今故不以為稱而題之曰一鄕善士張府君墓并感¶
其事而銘之銘曰¶
生之温守之仁發之淳行之新以&KR0346;其身以伉其門以壽其¶
子孫¶
　　故泰和劉府君墳前石表辭¶
大江之西邑曰泰和世以藝文自著則歸之珠林劉氏劉氏¶
傳裔至名鍔字宗榮者實號快軒府君淬徳砥行張甚及其¶
殁也其子崧旣請李祁先生勒銘玄堂復慮遺善弗暴顯于¶
世徴濂文表諸隧府君噐局方凝㓜與黄児㳺泳挺挺如野¶
<pb:KR4e0004_SBCK_016-10b>¶
鶴在鷄群譲弗敢與齒長隷進士業一再不勝輙罷去攻六¶
藝學必欲驗諸躬行故自治益嚴獨居屋漏&KR0770;若上交神明¶
正襟危坐&KR0025;明迄曛不少愆厥度撫世酬物幾若言不出吻¶
及見義事輙&KR0108;迅抃躍雖鼎鑊刀鋸在左右亦弗暇䘏厥父¶
病痺五年晝夜不離床下調火煉良劑以進久不就衾枕至¶
蟣蝨在中禪間族属塋域為𫝑家𫠦攘俗狃堪輿家書謂地¶
氣䏻賤貴人多發故塜以&KR0287;新魄府君彈指曰殁者或有知¶
肯瞑目九泉下乎即鉤索訟復之嵗甲午厲&KR0017;為人痾宗姓¶
有一門垂絶尚遺三孽孤家遂𨹧夷閭師利之輙誘以為奴¶
府君抱之長慟亟走白縣大夫曰鍔之族甞列爵王朝矣今¶
嗣人多故無闔廬以蔽雨風無羞服以&KR0244;口體棲棲焉遑遑¶
焉服為人奴鍔久病焉夫威以戢暴政以&KR1688;俗惠以懐惸惟¶
我二三大夫是頼矧甞聞之戢暴義也範浴禮也懐惸仁也¶
三者具舉為&KR0022;之道也為民上者其忍廢諸吾儕甿𨽻苟不¶
<pb:KR4e0004_SBCK_016-11a>¶
徼靈扵二三大夫如無羽翮欲飛青寘無乃不可乎言畢涕¶
與淚俱縣大夫惻然動扵中逮閭師問状勒歸府君府君食¶
飲之而爲結其昬姻宗譜將墜軼踈親無辨府君重輯之先¶
代誥命遺文之属單牘片削皆謄附其中命之曰先徳録襲¶
藏不翅拱壁出入恒挾以自随文獻粲然有可徴者府君客¶
授章貢鍾氏夜漏下二十刻鍾之廬舎災烈風驅火趨之若¶
驚蛇鍾猶弗之寤府君弗念&KR0059;槖之焚擊門大呼而出之甫¶
出煙熖漲天鍾泣曰活我家百口者劉先生也府君馭家有¶
政内外肅若䘮𥙊二者悉據禮經不用浮屠法人多化之一¶
旦嬰疾人請斬牲以享&KR0017;神府君咲曰吾幸無愧徳&KR0017;䏻加¶
害我乎力麾使去疾㝷愈其爲人知本有識𩔖如此状𫠦不¶
列者或可例知也然推府君世系本出自長沙遷金𨹧唐天¶
成間復徙廬𨹧之泰和以儒與仕籍者踰三十人曽祖震精¶
扵詞賦宋季待&KR0024;國子未及官而卒&KR0221;鍈䏻&KR0071;侍&KR0024;君業較¶
<pb:KR4e0004_SBCK_016-11b>¶
藝州庠名占前列父文度在元&KR0004;以文鳴受之元文敏公薦¶
爲興國縣學師江西提舉司爲給付身當時以爲異数毋郭¶
氏府君娶蕭氏&KR0071;郭氏蕭生丈夫子三麓楚埜皆明一經楚¶
至正丙申鄕貢進士今改名崧仕爲職方卽中孫男四鼎觧¶
舉平原鼎與觧已卒女五某某其婿也餘在室府君得壽五¶
十八以至正壬辰閠三月十九日卒&KR0004;權暦故盧園中次改¶
楓𣗳林次藏仙槎鄕姆　之雙山仚某年月日也𫠦著書有¶
中鴶汲清二集合若干卷云濂聞之先王盛世宗法建而本¶
支著氏族嚴而孝敬興大分宣昭上覆下承迨及後世人僞¶
沸騰而圖譜有局卽令史有職救弊㣲權猶扵是乎可徴今¶
不復見之矣秦越肥瘠之歎徒有形君子之哀矜有羙府君¶
行粹學精念一氣之攸分實同岀扵天經讋彊圉以歸墓兆¶
急赴愬以㧞孤惸凡家牒之蒐輯遺編之分纂奚翅寳結綠¶
而愛青萍盖文獻之宗簮&KR0807;相仍故濟德流祉不待教而遄¶
<pb:KR4e0004_SBCK_016-12a>¶
成是宜壤𣗳内列辭章外旌庶幾垂後賢之憲則昭千古之¶
休聲也㢤¶
　　故將仕佐郎雜造局副使王仲和甫墓碣¶
余司業成均時王&KR0098;中爲日新齋生執經侍左右&KR0098;中神凝¶
而志恬頗使人愛之閱二年&KR0098;中服厭冠躡苞屨手執太常¶
丞張君𫠦爲状泣拜于庭曰&KR0098;中不天先子夀僅五十又七¶
以洪武三年六月三日卒于家卜以是年九月某日窆于江¶
寕縣鳯䑓西鄕石子岡之原而懸棺之石猶未勒辭&KR0098;中夙¶
夜祗&KR1576;若將殞于&KR0055;淵竊見士大夫卿公莫不得先生文以¶
爲榮今縁洒掃師門之故&KR0060;有𫠦請倘蒙𢌿矜之先子雖殁¶
猶不殁也予忴其志退而閱状&KR0098;中之父諱友直字仲和其¶
先甞仕于宋南度&KR0004;自開封徙溧水之崇賢鄕以貲雄于里¶
中自時厥後族屬日益衆殆且百家有諱某者復遷建康城¶
中仲和之父也仲和善治生不動聲色&KR0014;使其家浸豐且莫¶
<pb:KR4e0004_SBCK_016-12b>¶
窺有爲之跡聞名薦紳至必具𥸅豆𦵔&KR0701;長跪獻酒&KR0308;執禮¶
恭甚人疑之則曰飬子弗訓是禽犢之也吾𫠦以敬士者其¶
將使儀刑則傚之乎扵是&KR0098;中亦知父意鑚研經義唯恐流¶
扵窳怠仲和且朝夕程督觀其業稍進則喜見面顔仲和善¶
煉汞爲朱太師李韓公聞之奏除雜造局副使階將仕佐卽¶
在官二載乃終嗟夫世之人&KR0154;甞不念孫子㢤務廢舉以殖¶
貨利赱權勢以媒禄秩徒以斵䘮其醇熈顛隮乎險阻有至¶
扵老死而無悔者仲和則使㴠濡仁義爲善人君子之事苟¶
謂之賢乎非邪記有之遺子黄金滿籝不如教子一經仲和¶
盖近之矣仲和娶邵氏生四子長執中次則&KR0098;中次用中次¶
時中一女其婿曰某銘曰¶
人爲聲倀倀我獨守其常人爲利穣穣我且嗇而勿傷有子¶
而良當教之義方佩申椒&KR0006;充囊集夫容&KR0006;爲裳彼崔者岡¶
松桂蒨蒼百世之下人知其爲仲和甫之藏¶
<pb:KR4e0004_SBCK_016-13a>¶
　　王君子與文集序¶
經曰有徳者必有言此其故何㢤盖和順積扵中英華發扵¶
外譬若水懷珠而川媚石韞玉而山輝其理固&KR0063;爾也不然¶
則其本不立其本不立潢汗行潦朝滿而夕除風枝露蘤西¶
折而東萎欲以示悠逺扵人抑亦難㢤濂扵西昌王君子與¶
之文不䏻無𫠦慨焉子與爲人秉剛而守毅葆醇而蹈道其¶
律已也不以夷險而易其操其接物也不以貴賤而二其節¶
一履乎𡍼轍之正不違乎䋲尺之素融融乎森森乎不可企¶
巳故其發之扵文根柢扵諸經㴠濡乎百氏體製嚴而幅尺¶
弘音節諧而理趣逺有益乎倫理之重不爽乎物則之訓世¶
之論者咸謂𩔖其爲人不亦信㢤士之有志扵文者夥矣抽¶
青嫓白組織文繡柔筋脆骨㸃綴形似徒夸𧰟乎凡目已違¶
拂乎恒性𫠦謂蠟其言梔其貌者其視子與有德而有言殆¶
猶魚目之扵夜光嫫毋之扵西施也歟然而駑駘恨劣逸𩦸¶
<pb:KR4e0004_SBCK_016-13b>¶
難攀雖幸同扵遺&KR0100;竟莫&KR0071;扵後塵盖山林之日長道徳之¶
功&KR0055;子與則有之矣鹵莽而畊㓕裂而報若濓之進寸退尺¶
者豈不爲甚媿者焉子與不我鄙夷俾序其首嗚呼三代無¶
文人六經無文法非無人也人盡䏻文非無法也何文非法¶
𥘿漢以来班馬之雄&KR0055;韓栁之古健歐&KR0171;之峻雅何莫不得¶
乎此也子與功&KR0055;力久必抽其𨵿鍵而入乎閫奥矣他日投¶
&KR0426;東還尚迁轅載酒&KR0025;子與問之洪武六年春正月既望¶
太子賛善大夫金華宋濂序¶
　　故秦毋夫人金氏墓志銘(有序)¶
監察御史秦君文綱再拜而請曰惟墓之有銘尚矣莫原其¶
𫠦始𫠦可見者殷比干之銅槃篆文漢光武時梓潼扈君之¶
墓甎大槩以久託體魄爲祝毋夫人之殁于今三十又五年¶
矣玄室之刻既愆于前懸繂之碑幸具又不勒其淑範扵後¶
揆諸古義有或爽焉輙自造群行一通件繫而鱗次之願吾¶
<pb:KR4e0004_SBCK_016-14a>¶
子爲之銘濂不敢固辭謹按状夫人姓金氏諱某字妙清&KR0171;¶
之嘉㝎人父某妣某氏夫人㓜而孤朝虀莫塩時有不給即¶
䏻惕厲安扵紡績織絍之事雖寒之折膠暑之鑠金不敢自¶
暇自逸日處閫内人未甞識其靣久之族婣媪御無不合辭¶
稱其賢同里秦府君某㳺學燕都還擇配未就聞夫人之爲¶
請具六禮焉府君遂贅女氏夫人主饋非精鑿弗御烝甞賔¶
燕悉中條序一言一行皆思麗于矩度無違越者生丈夫子¶
四長即文網次某某某女子二&KR0244;某某孫某女某合若干人¶
重紀至元已卯四月庚戍以疾卒家壽年僅四十三夫人存¶
時諸子絶㓜唯文網稍長力使&KR0025;名薦紳㳺且曰是子也良¶
吾將期其名遂而身立爾及文網以文學&KR0108;&KR0045;于時致位清¶
顯而夫人之墓木已拱矣嗚呼婦人之行不出閨門徃徃因¶
其子賢而名彰聞有若夫人素行固嘉人何由知之今因文¶
綱有立大夫士咸相謂曰是良御史者何人之子也其父母¶
<pb:KR4e0004_SBCK_016-14b>¶
之賢有以訓成之乎扵是夫人之譽洋洋乎盈耳矣文網以¶
道事　君益竭其忠告之誠爵禄當益崇髙他時鸞誥¶
載頒賁及泉壌夫人之名愈&KR0085;以不朽矣夫人之墓在縣之¶
某鄕某山之原塟以某年月日盖與府君同兆域云銘曰¶
承天矩&KR0006;循純熈和惠其𠂻&KR0006;有偘其儀積&KR0283;柔嘉&KR0006;女中¶
之師熊膽和丸&KR0006;勵其令児豸冠朱衣&KR0006;符我素期冝福其¶
榮&KR0006;闔胡悴之墓木櫹森&KR0006;凉颷凄其名在弗磨&KR0006;墓門有¶
碑¶
　　銅雀瓦研銘¶
臨汾徐昭家藏銅雀瓦研獲扵彰河中相傳逾百齡兵部員¶
外卽許珪以使事過之遂購焉質貞而文黝盖真物云太史¶
金華宋濂爲造銘曰¶
埏埴成胎資氣毋炎火一爍貞且壽禁雨逥風著勲久何㢤¶
舞榭塵爾蹂天假漳河滌其醜出賛觚翰列左右虹光夜半¶
<pb:KR4e0004_SBCK_016-15a>¶
上衝斗龍圖龜文首交紐要使遺文傳弗朽¶
　　送張編&KR0113;赴南陽教授序¶
河南張生翀奉　㫖自國史教授南陽行有日再拜請曰¶
翀也區區一布衣遭逢　有道之朝𫉬肄業　禁庭¶
鑾輿時幸而勑戒之恩榮𫠦加喬嶽不&KR0085;爲髙瀛海不&KR0085;爲¶
&KR0055;今者岀典教一&KR0022;思𫠦以弘敷　帝訓甚懼弗稱願聞¶
一言以自朂者予曰古者設五經愽士以教授𫠦謂教授者¶
非官名也以之名官自宋慶暦中始然有漕司𫠦辟舉或以¶
兼官或以士人而猶未肄朝&KR0733;也其命扵朝&KR0733;又自熈寕中¶
始夫教授之職以經術行義訓導諸生掌其課試之事而紏¶
正不如規者其責實至重也生然予言否乎生曰然予曰末¶
也冶師雖知精鐡必加陶鎔而後成湛盧梓人雖知良才必¶
施斤鋸而後成宫室知之何難當思&KR0098;蹈之爾生之徃也取¶
群聖人之經列弟子扵堂下啓之迪之優之柔之饜之飫之¶
<pb:KR4e0004_SBCK_016-15b>¶
使心與理相㴠事與心弗悖庻幾材成而噐良矣生然予言¶
否乎生曰然予又曰未也教道𫠦施貴在變通譬之木也視¶
小大而加斤鋸焉鐡也察銛鈍而施陶鎔焉一槩而視之過¶
矣生之徃也各因材之清濁學之淺&KR0055;過者損之不及者益¶
之毋驟語以髙逺恐其凌躐而不遜也毋使安扵卑近慮其¶
苟且而自畫也毋過扵嚴厲上下之情不䏻相通也毋失扵¶
寛縦長㓜之節或致玩䙝也毋示之以非聖之書防其遁而¶
離也毋習之以無用之文禁其&KR0446;而有僻也此六者皆變通¶
之事也君子之立志不𫉬髙位以行其政令幸而得掌教一¶
州焉亦不翅&KR0085;矣何也政令䏻禁民爲非而施敎者乃使民¶
自不忍爲非人倫籍之以厚風俗因之可移顧有岀扵政令¶
之上者豈細故也㢤生能&KR0025;事吾言庻㡬生不&KR0018;¶
天子下不&KR0018;𫠦學矣生其徃㢤思盡心焉可也扵是生再拜¶
謝曰翀雖不敏敢不夙夜祗奉予以生可進扵道也次弟其¶
<pb:KR4e0004_SBCK_016-16a>¶
語而贈之生字鳯舉沉重有識量研窮遺經而造其閫奥出¶
應書鄕闈嘗占前列云¶
　　恭題¶
　　賜和托鉢歌後¶
臣聞自昔賢聖之君多菩薩果位中人慈憫衆生故乗願輪¶
降生人間執符御暦如華嚴經云&KR0172;喜地菩薩出世爲閻浮¶
提王其言盖可證也欽惟　皇上撥&KR0333;反正岀斯民扵¶
𡍼炭而袵席之既臨　宸御洊建無遮大㑹于鍾山度諸幽¶
滯將行事　上致齋便閤臣侍坐于側因問近者高行¶
僧爲誰臣以前住持開元文康對文康頗著托鉢歌行世見¶
寓古&KR0271;善道塲明日　大駕幸鍾山召見文康索其&KR0084;¶
&KR0026;之　天顔怡懌遂勑奉御持歸又明日臣復入侍至¶
夜二鼓　上命两黄門跪張于前且讀且和運筆如飛¶
終食之間而章巳成矣臣得而伏讀焉援據經論滔匕弗竭¶
<pb:KR4e0004_SBCK_016-16b>¶
至扵西域心宗中多及之嗚呼自非菩薩應身辨才無礙而¶
䏻&KR0205;至是邪越三日文康受　賜而歸装潢成卷將㽞鎮山¶
門臣謂之曰前代帝王以王道真乗並用毎下壐晝護其教¶
盖以隂翊王度而有功扵烝民也　上今俯和文康之¶
歌𫠦以推奨禪宗而勉勵其徒者其意亦猶是也文康尚冝¶
勒諸堅珉導宣　上徳以垂之無窮㢤建㑹在洪武壬¶
子冬十二月文康因&KR0013;是賜又明年甲寅春二月始拜手稽¶
首而題其後云¶
　　劉彦昺詩集序¶
余昔與劉君彦昺㳺見其賦詩多俊逸心獨竒之彦昺既别¶
去間扵士友餞行卷軸覧其&KR0084;吟徃匕皆堪傳誦復益竒之¶
後十年重㑹秦淮上亟問近什何如彦昺觧槖中得十餘篇¶
余讀已大驚氣韵沈鬰言岀意表何其近謝康樂歟緼藉脫¶
落不霑塵土何其𩔖岑嘉州歟渢&KR0901;乎仙洊英&KR0901;乎霞㪯又¶
<pb:KR4e0004_SBCK_016-17a>¶
何其善學李供奉歟盖彦昺天分旣髙而人功又&KR0055;凢有摹¶
擬輙髣髴似之予今猶舉其槩而言之也嗚呼予昔學詩扵¶
長薌公謂必厯諳諸體究其制作聲辭之真然後䏻自成一¶
家彦昺之學正與予同自媿跛鱉之行不&KR0085;以追逸𩦸尚何¶
言㢤然又&KR0060;怪彦昺何以䏻致扵斯也頗聞其先人友梧翁¶
乃月湾吳公之髙第善爲詩與文靖虞公文安掲公禮部吳¶
公極相友善遂由縣文學薦入禁林未上而夭其家庭相傳¶
必有卓絶扵人者不然彦昺之詩何爲膾炙人口而弗厭㢤¶
其&KR0014;垂世傳後當不疑予耄矣文采衰矣不能有𫠦發越矣¶
姑摭昔竒彦昺者爲之序以自附知言之士云彦昺名炳鄱¶
陽人金華山人宋濂¶
<pb:KR4e0004_SBCK_016-17b>¶
宋學士文集卷第十六　鑾坡集卷第六¶
