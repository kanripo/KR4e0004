# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.943569
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0229-061宋學士文集-卷第六十一.
<pb:KR4e0004_SBCK_061-1a>¶
宋學士文集卷第六十一　芝園續集卷第一¶
　義門銘¶
天地之間有大防焉孝友之謂也水之始也濫觴爾苟無圡¶
以障之則必至於滔天火之&KR0004;也螢爝爾苟非水以制之則¶
必至於燎原人心感物而動不能無欲其端亦甚微不有孝¶
友之人出為表式則淪胥以成風而&KR0212;倫斁矣昔者先王有¶
見於斯雖委巷刺草之民能行之者必旌命之所以賛王治¶
章人風而挽之於正也世之評唐史者且謂張公藝李知本¶
劉君良孝行推於友睦数世不衰真豪傑之士嗚呼當是時¶
金章紫綬之賢皁盖朱轓之英布列中外未嘗無之顧以豪¶
傑歸於閭巷之士者以其不俟教令所加而後&KR0108;也嗚呼南¶
陔白華之詩盖亦啇之末世周之盛徳也斯民以孝友著&KR0091;¶
君子可以觀其世矣浦陽黄氏其先與文節公廷堅同所自¶
出有諱度者宋𨺚興癸未進士亦諸祖也元至正中傳至諱¶
<pb:KR4e0004_SBCK_061-1b>¶
珪君生三子其二曰𨺚曰生𨺚生一子曰逢原生生二子曰¶
逢吉曰逢昌逢吉兄弟亦各生子至十有餘人三世之間孝¶
友無間言逢吉乃殚志竭慮設為教條既鑱諸樂石復遣從¶
子宿請濂銘之嗚呼子壮而分婦姑反唇相稽秦之俗巳然¶
矣况去古日逺風氣日益漓黄氏能不染於末習卓然不變¶
其恒度豈非真豪傑者耶浦陽以義居聞者二三人唯鄭綺¶
之家巳至十葉黄氏知感慕而興起進脩益力烏知不綺若¶
耶雖然許史之&KR0091;未足為貴也猗頓之貨未足為富也唯孝¶
友積諸躬令名昭于時其為貴且富也大矣所謂特立兩間¶
而無愧稽諸賢哲而有徴著之後世而可法何莫不由於斯¶
黄氏孫曽可不思自朂㢤能如濂言揆之張公藝之流他日¶
可馴𦤺矣詩有之風雨如晦鷄鳴不巳濂於黄氏盖深有望¶
焉銘曰¶
浙河東疆地曰浦陽厥氏維黄雙井同枝科名陸離世服詩¶
<pb:KR4e0004_SBCK_061-2a>¶
書有儒其冠以義爲藩奕葉共飱視其齋庭左史右經踵武¶
绳绳視其房除前絲後纑燈火與俱至和所形揖譲而升穆¶
然無聲既衍而葩實而匪夸三代一家世道下趨子父割閨¶
婦姑勃蹊十室九衰瀾倒波頺萬夫莫囬蝇聲方𡨕忽聞怒¶
霆孰不爲驚植範建防翼法輔常斯徳之亢造端非難延&KR0073;¶
維艱任重於山如爲髙陵世益代増非人獨能如松之青故¶
隕新承所以永貞古先與謀庻行之脩其道&KR0154;由執敬爲符¶
夙夜究圗百世如初¶
　　鄭景&KR0212;傅¶
鄭銘字景彛㜈之浦江人世以孝義顯聞景&KR0212;自㓜濡染之¶
深卓然有以自立面目嚴毅不妄言𥬇人多敬畏之從父大¶
和司家政察其爲人可成遠大器聘鄉先生吴公莱爲之師¶
吴公授以春秋三傳之學發凢舉例㑹諸說而折&KR0454;之景&KR0212;¶
即能領解其趣有所質問咸中肯綮吴公極鍾愛遂相親如¶
<pb:KR4e0004_SBCK_061-2b>¶
父子金華胡君翰亦来從吴公逰景彛與之晝夜相摩切凡¶
天地萬物之理内聖外王之道古　今事㑹之變無不及之¶
講覈既乆精神發舒大肆其力於古文辭吴公品評至嚴一¶
辭稍不脩輙以爲詬病故景&KR0212;之文幅尺弘而体式備胡君¶
之文意度宻而波瀾張皆燁燁有光于時之&KR0004;景&KR0212;早䘮父¶
事母黄氏至孝飲食必慎擇以進黄氏𥊏鰇魚雖卒不可得¶
必徧求之以悅其意㑹有疾益思得魚巳而𫉬魚芼以香糝¶
上之疾遂瘳奉諸兄如嚴父進退執禮甚恭不命之坐不敢¶
坐蓮塘張翁無子聞景&KR0212;賢而有文命爲贅婿景&KR0212;能當翁¶
意翁亦以客禮侍之然翁頗木訥自重景&KR0212;亦自韜秘絶不¶
與人交終日嘿嘿而坐或焚香以銷世慮既而彈指歎曰吾¶
誦詩讀書亦頗有志於事功柰何欝欝乆居此耶黄氏殁其¶
志㴚孤景&KR0212;居䘮盡禮出入必布褁鞍轡三年不御酒&KR0079;翁¶
大享賔樂作景&KR0212;潜避去翁不懌或爲觧曰居䘮不𦗟樂其¶
<pb:KR4e0004_SBCK_061-3a>¶
家法自當爾翁何恠耶翁自是不敢强翁既耄欲以貲産悉¶
屬之景&KR0212;辭請以俾諸族子翁不可姑受其三之一翁之亡¶
皆景&KR0212;塟薶之他受田者漠如也景&KR0212;之仲兄鉅殁以次當¶
長其家哀痛弗忍請至終䘮群從固請乃泣告外姑以歸籍¶
所得翁之田廬歸于公復自念乆居於外不親家事能荷&KR0018;¶
者莫如從子渭又宗子也遂為文告先祠譲之渭亦固辭因¶
虚其席年六十二卒景&KR0212;臨事重然諾不苟於取與鮑溪水¶
惡春漲多溺人景&KR0212;架石橋其上潘氏子母老無飬給其衣¶
食終身人又&KR0091;景&KR0212;為惠人云¶
史官曰濂聞浦陽鄭氏家九葉同居最多令子弟而授經者¶
之師吴公先生又一時名士心極傾下之後十五年濂以非¶
材来&KR0071;吴公後始得與景&KR0212;交徴諸所聞益信景&KR0212;岀所作¶
賦数首峻㓗荘凝絶似其為人而他文辭亦&KR0091;濂方惜景&KR0212;¶
之學未暴白于世且謂玉光劍氣終有不可掩者而景&KR0212;忽¶
<pb:KR4e0004_SBCK_061-3b>¶
作圡中人矣不亦悲夫濂與景&KR0212;暨胡君皆吴公門人胡君¶
既銘景&KR0212;之墓濂亦不能無情遂述為小傅一通以傅嗚呼¶
有才無命世之如景&KR0212;者不少寜不使濂重有所感乎¶
　　傅同虗感遇詩序¶
洪武七年十一月二十三日¶
皇上御東皇閣以靈寳齋科失於文繁詔朝天宫道士提㸃¶
宋真宗等簒脩以適厥中而傅君同虗與焉　上既面¶
受以芟摭之要復賜之坐設筵以宴享之酒半酣　命賦¶
嚴冬如春暖詩同虗與鄧仲脩次第成跽奏　上前　龍顔¶
大悦且　親御翰墨成長句一首内史讀示至𠕅既而¶
㽞中不下遂令各沉醉而退同虗自念巖穴微臣上承天日¶
照臨光輝赫赩誠千載之竒逢乃自撰古律二十韵以紀感¶
遇之盛才華之士歆𧰟弗置從而屬和之同虗聚為卷軸以¶
濂侍　上左右親覩其事來徴序於首簡濂聞道家者¶
<pb:KR4e0004_SBCK_061-4a>¶
流盖出於古之史官而其為書有皇帝君臣十篇力牧二十¶
二篇伊尹五十一篇太公二百三十七篇管子八十六篇皆¶
言治國之道非但如老聃荘周之所談而巳故或者&KR0091;其術¶
與虞書所載者合良不誣也不然漢之用盖公言何以致清¶
静無為之治㢤齋科之行符籙之傅特其法中之一事爾欽¶
惟¶
聖皇垂拱法官凝神穆清方之臣臣屡蒙寵眷¶
上之所以遇下者其禮甚渥同虗感激奮勵中心弗能忘形¶
之咏歌亹亹不巳下之思報其　上者亦無所不用其情¶
猗歟盛㢤雖然君臣之際如此　上之有望於同虗者豈¶
直齋科之文㢤同虗誠能以盖公自期使世之人咸知道家¶
功用足以濟世而安民信為偉丈夫矣前所謂千載之竒逢¶
者實在於兹同虗尚朂之㢤和詩者自鄧次宇而下凡十又¶
三人云¶
<pb:KR4e0004_SBCK_061-4b>¶
　　徑山興聖萬壽禅寺住持竺逺源公塔銘¶
徑山禅師入寂巳久古縉州男子實為之銘其序曰禅師諱¶
正源字竺逺歐陽其氏也文忠公爲逺祖而南康其所居也¶
年二十七受具戒越四十五載當元至正二十一年六月廿¶
六日壽七十又二而逝其始與卒也大辨和上虚谷靈公以¶
道徳名東南其傳法師也觀音興聖道塲靈𨼆徑山其所主¶
伽籃也始見陵公公以龍潭㓕&KR0083;炬語問之禅師&KR0063;之曰焦¶
石可破層冰公曰破後奚為復應之曰探索乃知公詰曰所¶
知者何事方思對其語公&KR0205;舉杖擊之悚然黙喻由是智開¶
識融外内無礙雄談慧辨動静皆空叩之者無窮歸之者有¶
容近者化而信遠者慕而宗又能飾之以文持之以勤位尊¶
而不以為榮徳盛而守之以謙所得乎道而出乎世者也居¶
道塲増其室廬之未俻者主徑山㷊亂兵遺骼之暴露者在¶
靈𨼆楼閣皆為煨燼惟其所君獨存𩔗有神以相之者其建¶
<pb:KR4e0004_SBCK_061-5a>¶
功動物之可見者也生之夕梵僧見夣於其母及將殁也預¶
吿日期書偈而化弟子分&KR0287;爪髮於道塲舎利叢叢然生其¶
靈異之顯著者也元之帝師聞其賢錫以佛慧慈照普應禅¶
師之號五主巨刹皆方鎮大臣遣使者所邀𦤺其法浮於人¶
者深也廣化圓伊本&KR0116;文煜興聖宗德承天道瓊净光智聚¶
大慈等若干人其得法弟子也某等&KR0002;干人其所度學子也¶
徑山其白塔所在也全身而&KR0287;者禆師之意也二十二年某¶
月日其&KR0287;之時也集而傅之者其所說法也法不可以迹求¶
道不可以形著雖無塔可也有塔矣雖無文可也冝無文矣¶
繁其辭者過也故畧而約之畧而約之者古之道也以古道¶
豦禅師者余志也謂余爲蕳者非知道者也請銘者誰圎伊¶
也銘曰¶
道之原本無言&KR0006;以言求道道豈宣&KR0006;有倬逹摩號爲禅&KR0006;¶
指心見性簡且專&KR0006;弊而失宗口耳是傳&KR0006;襲訛蹈誕欺昏¶
<pb:KR4e0004_SBCK_061-5b>¶
頑&KR0006;虗石嶄嶄法雷震天&KR0006;餘音所及讋以顛&KR0006;師奮大勇¶
直走其前&KR0006;象據獅吼泝幽玄&KR0006;五涖名山從者千&KR0006;扶堙¶
䟽滯導百川&KR0006;洗濯白日光爛然&KR0006;有目皆覩照八埏&KR0006;文¶
辭如雲來翩翩&KR0006;即而索之以絙縶煙&KR0006;道且不有矧簡編¶
&KR0006;又况幻形同蛻蝉&KR0006;閟塔鑱文不愈衍&KR0006;有文之文多紏¶
纒&KR0006;文而無文道乃全&KR0006;師道如羿此遺弦&KR0006;因粗解妙在¶
後賢&KR0006;¶
　松𨼆庵記¶
唯庵然禅師有道之士也嘗謁石室珙公於霞霧山公告之¶
曰子去我而求憇息之所其必松江之華亭乎華亭民富而¶
趨善富則樂於施與趨善則可化以吾佛之道其必有以䖏¶
子矣書松𨼆二字授之以行師如其言至華亭郭匯之陽止¶
焉郭匯者去華亭三十里赤松溪之所注也前有查山後有¶
九峯皆先哲示化之地師憶懸記遂結茅而居其中里人吴¶
<pb:KR4e0004_SBCK_061-6a>¶
某聞之&KR0162;金帛割圡地之籍來上&KR0133;師上勿去遐邇相継輦¶
石與土堙匯増址以相其&KR0229;而金彭邵三氏以創建為巳任¶
始工於元至正壬辰越二年甲午而佛有殿僧有堂亢而為¶
門夾而為廡凡日用之所冝有者皆具取石室所書名之曰¶
松𨼆庵師恐&KR0010;月滋乆無知庵之始末者命其徒慧開同净¶
慈蔵史可傳請文而刻之夫天下之民未有與人以物而不¶
求報者争尺布銖金多至相毆詈𢦤害雖親戚不復顧念至¶
見𥼶氏之徒献所有捨所愛累千萬不敢靳者其故何㢤盖¶
我大雄氏以慈悲方便攝受群迷慧力足以破貪法智足以¶
祛惑故人樂而趨之庻幾期於妄息而真顯乎或者不知徒¶
謂𥼶氏能以祻福鉗制人故有所兾而為之嗚呼是何待𥼶¶
氏之至淺㢤然余有一言焉今之細民竭三時之力欲其室¶
廬之完饘粥之充而不可得𥼶氏之徒皆坐而享之苟不力¶
求其道無沗於大雄氏之教則因果之皦然者甚可懼也有¶
<pb:KR4e0004_SBCK_061-6b>¶
若師者無求於民而民自赴之其道盖有度越於人者矣承¶
巳成之業者多怠而不知自脩故詳其辭以告後之人豈非¶
師之所&KR0133;乎師松江人少祝髪於無用貴公中謁千岩長公¶
於聖壽寺遂傳其道後嗣主其席刺血寫經天花毿毿滿庭¶
云¶
　　天龍禅師無用貴公塔銘(有序)¶
師諱守貴字無用水庵其别號也俗世甄氏世居婺之浦江¶
其家業於耕樵毎使之行饁田間師志弗樂也乃同鄉童子¶
從師傅學讀書元至治癸亥師年十八矣入里之康侯山依¶
浮圗法為僧群僧各分檀越家遇其作齋㑹輙持皷螺應之¶
師又弗樂泰定乙丑師年二十翩然徃浙水西日以問道為¶
事適千岩禅師長公縛禅於龍華寺山師徃拜之授以向上¶
一機㝠叄黙究恍&KR0002;有所契師因弗欲辭去龍華與天龍院¶
隣天龍沙門大道平公方務起廢力挽千岩主之丁邜春正¶
<pb:KR4e0004_SBCK_061-7a>¶
月𥬇𨼆訢公言千岩行業於行宣政院將俾出世住大禅坊¶
千岩竟遁逃不見使者乆之夜渡濤江東走烏傷伏龍山師¶
復與之俱山有廢刹曰聖壽千岩為一新之遂命師領其徒¶
至正丙戌師還天龍徃叄中峯本公断岩義公梁山寛公其¶
反覆扣荅不異見千岩時師太息曰千江雖殊而明月則一¶
吾今後無疑矣戊子之夏退居嘉興建庵為佚老計庚寅秋¶
七月十日夣大道来别曰吾巳棄人間世矣師大驚急拏舟¶
徃視之大道果告寂後因名所居庵為應夣黄文献公為記¶
其事云師自是復住持天龍天龍素無恒産募齊民二千家¶
每臨食時輙取一小甌聚之飬四衆大道既建大殿三門兩¶
序及塐佛菩薩阿羅漢諸像師&KR0071;其後益殚志畢慮為造僧¶
室與演法堂堂上為閣以妥吴越錢氏所造大悲尊象又買¶
並寺之地以為&KR0188;畦而寺制所有者小大咸飭鍾魚互荅經¶
唄兼舉𨼆然如大伽藍矣&KR0605;丑八月二十日作偈一首副以¶
<pb:KR4e0004_SBCK_061-7b>¶
高麗净瓶&KR0009;别江浙行省丞相逹識帖穆爾公明日趣作浴¶
事索筆書頌曰一蝸臭殻内外&KR0126;惡撒手便行虗空振鐸天¶
龍一指今猶昨擲筆而化丞相聞之大加歎異遣官僚為具¶
後事以某月日造慈濟塔院於天龍西崗奉全身塟焉師平¶
生不畜長物寒暑唯一布衣戒行甚峻常落一齒其左右櫝¶
蔵之中生舎利羅五色燁然日見増長七十有二僧臈五十¶
又四所度弟子善法住侍德盛等&KR0002;干人余與千岩結方外¶
之交揮麈談玄無月不㑹而師又與余同鄉里故於師之傳¶
授行業知之實詳銘非余孰冝為之德盛之請有不得而辭¶
也銘曰¶
伏龍之山懸岩千尺誰陟其顛奮身一擲軀命既絶萬緣頓¶
息絶後復生真体軒兀如摩尼珠其光五色照耀東南不落¶
名迹天龍一指斯為獨得無用之用動而常寂化為楼閣荘¶
嚴凈域苟以為是渉乎相執以空為楮以無為筆焯德示後¶
<pb:KR4e0004_SBCK_061-8a>¶
用垂千億¶
　　新刻法華經叙賛¶
蘭溪天真禅師竺源逺公發真正心務欲流通大法請故翰¶
林侍講學士陳公達繕書法華經七卷鍥諸文梓歴三年始¶
成復不惮溽暑竭蹷来青蘿山中俾余作賛惟此法華經王¶
乃三界大師第五時所說凡六萬九千七百二十四言盖前¶
四時之所開演&KR0002;華嚴則觕妙適均若鹿苑則純觕無妙&KR0002;¶
方等則為觕者三為妙者一&KR0002;以般&KR0002;較於方等减去一觕¶
而其妙正同度門雖弘皆未能徧收群機唯至法華開權顯¶
實而使蔵通別三者咸歸一乗所謂純圎獨妙者也嗚呼世¶
尊五十年間說大乘經諸佛境界不共三乗位次者其尚有¶
加於此歟書冩而刋布之冝也斯賛之所由作其辭曰¶
維妙法華經中之王如山宗岱猶河趨海其義云何大寂定¶
塲獨一乗法無二無三大真毗丘㣲彼哲士假&KR1152;翰力寫卷¶
<pb:KR4e0004_SBCK_061-8b>¶
凡七其&KR0004;肇自片言之微漸成文句遂折品第中間無𥮅塵¶
沙黙畫縱横順逆左右鉤連諸變幻事一一皆從三千徃相¶
熾然出現若正&KR0002;依以及假名攝歸一妙無餘欠者虗空有¶
盡而此功德歴刼無盡法界衆生與佛真身本来不異鷄號¶
而興至於日沒擾擾前塵分别影事妄勝真迷不自覺知入¶
生死輪如来哀&KR0598;以方便故說大乗法蘇迷盧山廣愽高勝¶
或可挾持此脩多羅未易得聞乾闥婆城日高則𨼆或可控¶
搏此脩多羅未易得聞優曇鉢華千年一現或可𫉬覩此脩¶
多羅未易得聞我今讃&KR0045;實本佛言&KR0004;非誑語諸有情衆生¶
希有想生難遇想生精進想或於其間領解義趣不昧一心¶
相由是空法由是假中體絕待三一圎融脩性𡨕泯大光普¶
照明了無礙弹指之間證無上慧洪武十三年夏五月十五¶
日前翰林學士承　㫖嘉議大夫知　制誥兼脩　國史氣¶
太子賛善大夫金華宋濂景濓撰¶
<pb:KR4e0004_SBCK_061-9a>¶
　　故温州路總管府判官宣君墓誌銘¶
始濂㳺學諸暨時與烏傷楼君彦珍浦陽宣君彦昭鄭君浚¶
常浚常之弟仲舒同集白門方氏之義墪墪師乃吴貞文公¶
立夫盖鄉先生也彦珍最先還而濂與彦昭浚常兄弟講學¶
將一期當夜坐月白俟公熟&KR0397;輙携手出歩月下時皆羙少¶
年不渉事兢跳踉&KR0367;仆為嬉戯或相訾謷或角觝其力至不¶
勝乃止獨濂檏戇易侮不敢時相遂為驩彦昭於其間&KR0057;號¶
雄俊彦昭䫜目穹鼻湏髥森然如㦸顔面鐡色𩔗河𦍤間偉¶
人見者莫不畏之巳而各西東散去浚常仲舒之燕都客太¶
傅右丞相家馴𦤺顯仕浚常官至僉江東建康道肅政㢘訪¶
司事仲舒累遷太常愽士彦珍受太師德王薦為玉龍千户¶
所管民司長官彦昭知印行宣政院以年勞入選擢承事&KR0048;¶
温州路平陽州判官轉本路&KR0291;管府判官&KR0010;&KR0605;丑浚常早卒¶
後九年巳酉彦珍亦卒又四年壬子彦昭亦受誣以死其𦍒¶
<pb:KR4e0004_SBCK_061-9b>¶
存而未死者唯濂與仲舒爾浚常彦珍之墓濂常為之銘仲¶
舒謂濂不可獨後於彦昭嗚呼前後未五十年而世變不可¶
知者已如此銘其可足恃耶雖然不敢辭也彦昭姓宣氏岊¶
其諱也世為浦江人生長富家而不染綺紈之習别無嗜好¶
唯購書不知休或請脫衣巾以償亦不靳入仕極清白凡所¶
需之物必取給于家毫分不受於民在平陽時吏&KR0674;畏其不¶
相容各去而更他業儒生有百畆之園為𫝑家所侵雖屡訴¶
有司輙以厚賄屬吏連年不决彦昭立断還之儒生凾金為¶
謝彦昭叱去曰顧法當爾吾豈私汝者耶彦昭恐童奴隂受¶
之陽縛就地持杖大聲曰儒生所送金何在童奴垂涕曰某¶
實不受金彦昭𥼶之曰吾姑試汝爾後十日儒生畫菜一本¶
裝潢成㡧入謝曰判官清苦敢以一菜為献彦昭曰是雖微¶
物終有私意存遂題識而歸之天大雨民與軍争簦民曰我¶
物而軍取之軍之辭亦然絶無證左者彦昭命裂而為二並¶
<pb:KR4e0004_SBCK_061-10a>¶
驅出使𨽻卒踵其後軍忿譟不巳民曰汝自失簦於我何損¶
耶𨽻卒以聞彦昭杖民令買簦償軍其在温府治聲如平陽¶
㑹大俠起東海来攻府城戍將問計於彦昭彦昭曰此烏合¶
之衆耳冝帥精鋭大開城門搗退之㓂果敗北自是屡𢧐屡¶
捷戍將氣驕頗易之㓂乗𨻶入城戍將&KR0013;擒而彦昭亦受縛¶
彦昭&KR0578;目駡曰天子何&KR0018;於汝乃搆亂邪㓂怒欲兵之民翼¶
蔽其背泣曰寜殺我母殺我判官㓂義之而止彦昭得解夜¶
縋城而出請兵於方嶽連帥欲為殄㓕之計無有𦗟之者彦¶
昭知時事不可為歸臥孫井山中巳而元亡¶
大明受命有　詔起江南文學之士而彦昭與焉¶
上將官之彦昭辭以疾不受復還故山彦昭之兄財賦總管¶
府知事彦髙風流醖籍為多士之冠彦昭與共論上下二千¶
年治亂至抵几太息間操&KR1152;成詩酬荅不巳襟懷冲曠外物¶
若不能擾之兄弟又善音樂遇風日和麗對坐海棠洞底取¶
<pb:KR4e0004_SBCK_061-10b>¶
檀槽琵琶弹之侑以樂府新聲釃酒仰天而飲不至於醉不¶
休㑹婚家乾沒里氓田氓撾登聞皷訴寃誣彦昭關通州縣¶
以𦤺事不直彦昭實不與聞也逮彦昭至刑部婚家引伏部¶
吏并罪彦昭彦昭抗辭曰我實無罪奈何不為白行當於殿¶
陛前辨之吏怒下獄幽之彦昭氣憤憤無所&KR0165;不食三日死¶
口鼻出涎涕凝結&KR0161;上成冰實洪武壬子正月某日也壽六¶
十其子騏收骨歸塟於某鄉某山之原禮也彦昭曽大父某¶
大父某父嗣良母某氏娶方氏生三子長即騏次駰次駱女¶
一適洪某孫男三某某某嗚呼彦昭之事行其都凡如此濂¶
謹為序之皆出於人心之所同不敢以私好變易其辭盖期¶
傳信於来世云復收淚而著銘曰¶
非學之弗蘉胡軋之而使屯邪非才之不&KR0045;奈何不得以伸¶
邪百齡幾何孰為短長逹人大觀其得䘮固均邪墓草荒凉¶
青而復黄寜不使余感舊而傷神涕淚而沾巾耶¶
<pb:KR4e0004_SBCK_061-11a>¶
<pb:KR4e0004_SBCK_061-12a>¶
