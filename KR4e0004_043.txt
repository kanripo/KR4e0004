# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.123605
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0229-043宋學士文集-卷第四十三.
<pb:KR4e0004_SBCK_043-1a>¶
宋學士文集卷第四十三　芝園集卷第三¶
　故紹慶路儒學正栁府君墓誌銘¶
浦陽桞府君諱卣字致明宋迪功&KR0048;嘉興府崇徳縣主簿諱¶
&KR0024;之之曽孫忠翊&KR0048;髙郵軍髙郵縣令元贈奉訓大夫淮安¶
路泗州知州飛&KR0016;尉追封浦江縣男諱金之孫翰林待制承¶
務&KR0048;兼國史院編脩官諱貫之子府君為兒時重遅不戯潜¶
心扵問學及壮益孳孳自治端凝簡靜若對嚴賔師待制公¶
宦㳺中外者乆家政悉&KR0009;府君&KR0014;斬斬不紊撫世酬物即始¶
而慮終壹歸于誠内翰杜公本修撰張公樞極相推許且謂¶
其不艶榮利有古逸民風淅西部使者聞其賢辟為書吏辭¶
&KR0071;以薦者署紹慶路學正亦辭大布寛衣徜徉烟霞泉石間¶
超然自得武威余忠宣公闕来僉淅東憲府行縣過其家深¶
加敬畏退語人曰待制公有子矣元季兵亂府君抱先世遺¶
文潜伏岩穴餘悉不問未㡬家貲旣于盗府君絶無憂色人¶
<pb:KR4e0004_SBCK_043-1b>¶
慰之輙曰此亦命也徒憂&KR0005;何爲夀七十一以至正已亥十¶
月甲子卒十二月甲申塟通化桐柏橋之東配東陽潘氏有¶
賢行子三長秬夭次穎信之永豊尉贅居興賢女氏後七年¶
卒次穆循循雅&KR0346;&KR0014;&KR0071;家學者孫四士唯士忠士恕士魯孫¶
女二適&KR0081;信方文烜曽孫男一本濂也不敏受業待制公門¶
與府君交甚洽而濂兄之孫女㬊又歸府君&KR0025;子穟今穆来¶
徴銘乃造銘曰¶
翁以文嗚&KR0036;其和平化孚于家庭象賢惟明以&KR0071;以承以振¶
其休聲¶
　南澗子包公碣¶
烏傷縣西四十里爲南澗子&KR0001;居其鄊曰智者里名修政南¶
澗子生扵宋咸淳乙丑九月三十日眉目秀整倍書學文皆¶
過人年五&KR0010;見伯父記飲中八仙及大曆十才子名随記随¶
失南澗子牽衣問曰翁何徤忘耶兒雖耳聞已熟扵心矣因¶
<pb:KR4e0004_SBCK_043-2a>¶
歷數以對翁大驚及長鋭然尚友古人朝&KR0018;耒出耕稍睱輙¶
躬親杵&KR0875;井竈之事及入夜方懸燈挾册琅琅聲不絶終&KR0014;¶
暗誦春秋左氏傳三十㢧一字不遺名動遐邇閭右之族争¶
聘致爲弟子師南澗子專以講觧章㫖爲第一義且曰自先¶
世逮吾凡十世皆以教授學徒爲業其&KR0001;相傳不過如此而¶
巳弟子遵其教者皆不悖師&KR0003;爲良士性嗜酒雖至百觴不¶
亂當酣適之際岸巾獨坐髙歌八韵律賦抑&KR0045;髙下音節極¶
可聴聞者猶&KR0014;識前進風致濂之祖太常府君與南澗子相¶
友善甞延扵家塾俾諸孫師事之而濂甫十二齡亦預其列¶
操觚賦詩動&KR0186;十餘首南澗子酷愛之旣而濂以家單稍不¶
事觚翰南澗子移書扵先君尚書公曰公之子終成偉噐豈¶
可使嬰世利而志不專耶外物去来猶春花之開落唯問學¶
乃身中之至實耳先君深悟其言命擔簦逺游至今幸忝簮¶
纓之末皆助導之功也南澗子無機心撫世酬物洞逹出肺¶
<pb:KR4e0004_SBCK_043-2b>¶
腑相示人無賢不肖皆樂親之夀七十二以重紀至元丙子¶
二月十二日卒瀕卒危坐賦詩有脫胎換骨之句俄頃而逝¶
其年十二月二十四日塟于家後五十歩祔祖塋也南澗子¶
諱廷藻字文叔自&KR0197;南澗姓包氏出合肥孝肅公拯之裔公¶
之子綬生夀年壽年生執中&KR0004;遷天台執中生通直再遷金¶
華之松溪通直生冀之冀之生昶三遷扵今里昶生凱凱生¶
震震生文煥南澗子父也母盧氏望江丞殷之女&KR0071;邢氏南¶
澗子娶史氏生五子士瑞士祥士安士梁士華孫五人文貞¶
文星文旺文彬文賢士梁有學行善&KR0071;父業與濂丱角締交¶
間以墓文為屬濂㳺䆠南京二十年乆不克為今年春&KR0170;¶
恩致政而歸士梁復竭蹷而来以申前請近甞謁拜墓下寒¶
草凄迷徒増古今之感乃書其&KR0001;知者以授士梁不待状之¶
&KR0001;具也銘曰¶
師道之立善人斯多奕葉傳經無敢訛才良俗善資漸摩何¶
<pb:KR4e0004_SBCK_043-3a>¶
以表之銘澗阿¶
　　義烏王府君墓誌銘¶
烏傷溪上有王府君者夀五十八以洪武九年夏五月丁已¶
卒家十年春二月壬申塟于同義鄊下澤山之原素服而臨¶
塟者千有餘人皆洒涕而去盖府君忠厚君子也諱順字性¶
之自㓜&KR0285;學甞登許文懿公之門讀書必&KR0082;見之躬行使物¶
&KR0013;其澤里有大皷湖瀦水灌田五千畆有竒&KR0010;乆岸且崩天¶
稍不雨田咸作亀兆折民遑遑不自寧府君嘆曰此非我之¶
責耶即集众興築之約田而輸作有差自出布錢鑿石作水¶
門視時溢乹而畜&KR0165;之民得大利　朝廷營建宫室徴木石¶
之工扵郡縣縣吏胥並縁爲姦利不問老㓜癈疾之不可任¶
悉上其名索之弗得&KR0186;捕比鄰以代鷄犬不得寧府君白扵¶
縣覈實而作新籍凡有徴&KR0036;按籍輪役之村疃之中痒痾疾¶
痛者急不&KR0014;注善藥府君儲峙一室或有求者施之無吝色¶
<pb:KR4e0004_SBCK_043-3b>¶
然恐察之不精且與名士朱君震亯講切内經之&KR0003;汲汲以¶
濟人爲務鄊閭有单寠者出粟菽相貸而不録其息没則給¶
槥櫝　之逋錢乆不䏻庚則焚其劵府君猶以爲未&KR0085;復謂¶
移風易俗必本扵學乃建書塾招良師會鄊族俊秀俾子弟¶
與之共學甚貧者&KR0186;周以羞服月旦十五日具觴豆延其父¶
兄列坐左右立諸生扵堂下府君正衣&KR0227;中居以孝弟睦婣¶
之道誘掖而飭導之縣大夫賢其爲人頋左右曰若王性之¶
者豈非一鄊之善士㢤凡持牒来訴有及昏&KR0666;貲産者下府¶
君調觧之人服其公&KR0145;决片言之間不復重有辭田賦移易¶
不常官欲重輯之以㝎科繇同義一郷府君實與鈎校之任¶
積弊盡削無敢上下其手者府君遂欲進均役之䇿會病卒¶
乃止大夫聞之頓&KR0085;曰良士亡矣柰何太息者乆之府君性¶
樂易未甞有憂色見人爲一善事喜動容貌毎行鄊飲酒禮¶
捧　大明律寘几案間諄諄爲人講觧使之心領神㑹不敢¶
<pb:KR4e0004_SBCK_043-4a>¶
為非間居無事焚香皷琴以自樂四方賢士無不&KR0133;與之交¶
有納交者雖乆留而不厭好法書名畫不翅金玊然顛沛流¶
離亦挾以俱往通周易有&KR0001;謀為則必揲&KR0433;玩占&KR0001;言凶吉¶
多驗曽祖益之宋季為越之校官祖文&KR0071;父栖妣曽朱二氏¶
妻凡三娶諸助何璉皆先卒今惟朱某存子男子三演溢淳¶
子女子三諸宗陳亨吴童其婿也孫男五至淑至剛至和至¶
誠至&KR0173;孫女四皆在室府君旣塟之六月演請同縣宗&KR0243;集¶
其行為書一通介學子童徽来謁文古者族則有師閭則有¶
胥各掌其戒令教治屬民讀&KR0022;法而書其孝弟睦婣有學者¶
校登夫家衆寡辨其老㓜廢疾之可任者至扵役國事相塟¶
埋之事無不備極其情意嗚呼府君之行何其甚&KR0011;之使一¶
里得府君焉則一里寧一鄊得府君焉則一鄊治一邑得府¶
君焉則一邑之民咸得其&KR0001;矣視彼剥蝕扵人扼其喉而盬¶
其腦者抑何逺㢤不可以不銘也其詞曰¶
<pb:KR4e0004_SBCK_043-4b>¶
位不冠纓而惠孚扵民仁矣㢤若人是非紛紜而折以片言¶
信矣㢤若人文質彬彬而令譽振振君子㢤若人銘以昭之¶
掲扵墓門¶
　　故樓景元甫墓碣¶
禮有之凡有道者有徳者使教焉死則以為樂祖&KR0021;扵瞽宗¶
此之謂先師若漢禮有髙堂生樂有制氏詩有毛公書有伏¶
生之&KR0011;是已嗚呼古禮不行乆矣今之&KR0001;謂鄊先生者得不¶
近之歟鄊先生謂誰烏傷竹山里有樓君景元以書詩教子¶
其鄊景元日坐臯比申飭五倫之教亹亹不自休受其學者¶
攝其觕踈歸扵宻微必充然有得而後止父旣師之其子又¶
&KR0071;之其孫又執經&KR0025;之先後垂六十年環境之内外率皆其¶
弟子矣扵是相與謀築書齋一區以為講授之地暨殁而塟¶
號泣而執紼者數百人咸曰吾先生亡矣何&KR0001;受業而辨惑¶
㢤觀者歎慕而去&KR0004;景元之父玊汝翁習六藝而文景元㓜¶
<pb:KR4e0004_SBCK_043-5a>¶
服家庭之訓長益自振厲&KR0025;淵頴先生吴公立夫為科目之¶
學未㡬棄去而專攻羣經間發扵詩亦首尾開闔皆中矩度¶
名著逺近縣大夫或出鄊咸望閭欵謁詢以民間利病必懇¶
懇&KR0513;陳之乃已景元性淵慤事親䏻盡其養親死經紀䘮事¶
不以煩諸兄諸兄性方嚴景元承事惟謹迨至分田唯受磽¶
瘠者不辭其後兄子有黜其業者為贖而歸之且曰烏可使¶
其無食也遇族婣故舊壹以誠相接無一毫狎昵態晚&KR0010;頗¶
好神仙家言杖䇿㳺江東登龍虎名山騁目逺望翛翛然獨¶
立物表意謂古仙人或可見云洪武七年甲寅十月十一日¶
以疾卒于家年七十九臨啓手&KR0085;無他言唯戒諸子以守詩¶
書之澤使勿墜九年丙辰正月六日奉柩塟于梅口山先瑩¶
之次景元諱光亨景元字也姓樓氏樓故為䆠族宋嘉㝎癸¶
未進士通判吉州元齡其四世&KR0025;祖也曽大父炎大父建中¶
父有成無為路儒學録即王汝翁也娶劉氏有婦徳濂甞為¶
<pb:KR4e0004_SBCK_043-5b>¶
銘其墓男子四人女子四人孫男三人孫女四人名皆具前¶
銘中茲不書濂今春&KR0170;　恩致政而還蘿山景元季子仁夀¶
縣主簿璉件繫羣行而来請曰先夫人之終辱先生賜之銘¶
甫及二載而先君又卒先君平日甞言知我者唯太史公宋¶
君我死若求文䥴墓上吾目&KR0661;矣用是不避譴呵重有&KR0001;瀆¶
願先生進之濂之先廬與景元宻邇而景元長濂僅一十四¶
&KR0010;相與論文甚驩聞景元死涕落不䏻牧近雖老病四方求¶
文者&KR0011;多峻辭其扵景元可得而忘情乎若吾景元生&KR0014;執¶
詩書之業以淑諸人誠無愧扵鄊先生者死雖未及&KR0021;之扵¶
社銘以列之豈過也㢤銘曰¶
一卷之書必立之師牗民孔易斯徳&KR0001;歸懿㢤樓君侃侃令¶
儀執經據座析分毫絲環而聴者肅其冠衣聚精會神臻于¶
泰熈春融天&KR0168;蝉蛻人&KR0059;俗變淳龎寔由于茲生服明訓殁¶
寓哀思有素者冠溢于中逵彼位崇階澤不下施人孰無舌¶
<pb:KR4e0004_SBCK_043-6a>¶
不一道之太史造銘公厥是非觀者冝式知無愧辭¶
　　題黙成居士矯齋記後¶
右矯齋記一首黙成先生潘公為同宗伯益作伯益名好謙¶
實復州史君宗囬之子性&KR0285;文史恂恂而馴飭歷官自麗水¶
尉至通判紹興府以終先是伯益&KR0025;子景良景憲受業吕成¶
公朱文公之門故成公之女歸于景良而景憲之女又適文¶
公長子塾故伯益扵二公之學亦與有聞焉今觀先生以矯¶
名其齋則其志之&KR0001;存盖可見矣烏傷吴生故衣&KR0227;鉅族&KR0285;¶
學成癖&KR0057;攻扵詩文太常&KR0054;士鄭君仲舒生之舅氏也以生¶
可進扵道遂因其字曰仲矯者書先生之記以為朂嗟夫先¶
生楊文靖公之弟子也立朝大節&KR0085;以㢘頑立儒故文公以¶
剛毅近仁稱之此無他矯之之功也伯益受先生之教扵二¶
百餘年之前仲矯聞先生之言扵二百餘載之後其有&KR0024;扵¶
身心一也奚必並世而同時㢤借使同時之士有善為文辭¶
<pb:KR4e0004_SBCK_043-6b>¶
者雖揮千百字之多未必敵三百九十二言之簡也仲舒亦¶
可謂善教者矣仲矯尚勉之㢤洪武十年八月十三日前翰¶
林學士承　㫖金華宋濂記¶
　　題李伯時飛&KR0016;習射圖¶
濂屡見李伯時飛&KR0016;習射圖其描寫位置如一&KR0001;畫錦&KR0129;乗¶
馬者四人前一人揵而馳反首左頋右手拽繡毬扵馬後箭¶
中毬上次一人弯弧斫鬉作放箭&KR0020;乎猶髙舉未下樓大防¶
詩&KR0001;謂前&KR0016;長纓拖繡毬後&KR0016;射中如星流者是也次一人¶
左執弓右持三夭其馬如飛以欲追射毬者最後植青楊枝¶
于平沙繫以絳綃一人躍馬向前斜睨而射之章良&KR0014;詩&KR0001;¶
謂紅綃低繋栁枝碧滿滿関弓斫鬃射者是也盖伯時應奉¶
廷試時&KR0001;見衛士班中飛&KR0016;習射拖毬楊枝之戯故追圖若¶
此其精神流動全用&KR0144;籕筆寫成固不俟讃羙惜乎此卷但¶
存第二&KR0016;餘皆失之終不得其全璧濂囙據&KR0001;見備書之使¶
<pb:KR4e0004_SBCK_043-7a>¶
讀者瞭然如見畫亦&KR0024;亡之一義云¶
　　題趙府君墓銘後¶
右虞文靖公&KR0001;撰趙府君墓銘府君之子永新使君既摹入¶
石復装潢成卷自題其末使君之子彦方經兵變之後䏻藏¶
弆而勿失携至青蘿山請予識之嗚呼世&KR0001;貴孝子慈孫者¶
以其表先徳保遺物而已彦方父子其有焉濂雖不敏不&KR0014;¶
不志慕&KR0233;之&KR0059;也¶
　　白鹿生小傳¶
白鹿生者諸暨之人也風神俊爽翹然欲超羣其外族曰方¶
建塾聘賢&KR0019;舘四方㳺學士生徃受諸經領其玄㫖稍事文¶
墨輙峻潔如淵珠衆譁曰生賦資絶倫非積功&KR0001;可及盍遜¶
其一席地聲光流婺越間煜煜&KR0014;動人競要&KR0210;作州閭師&KR0011;¶
弗應浦陽江上有鄭氏一宗累五十室同案而饍戒子姓執¶
贄致辭生躍然興曰是或可為也即日上道臯比中居以倡¶
<pb:KR4e0004_SBCK_043-7b>¶
道為已責與諸生言必稱曰昔之人昔之人日摩月切操行¶
有可觀歷十春秋自以精明不逮前時退居白鹿山戴㯶冠¶
&KR0013;羊皮裘帶經耕烟雨間暇則吟風弄月傲晲萬象若不知¶
古今之殊&KR0100;有識者莫&KR0014;窮其際髙郵欒鳯来為州牧獨造¶
門拜曰鳯聞先生賢言行無悖古先哲人願為一州學子師¶
生牢讓不起鳯不得已令閭右子弟即其家問道州政有闕¶
失鳯必移書諮訪生白以利病禆助弘多後若干載殿中侍¶
御史唐鐸出守越欲辟起之生力辭如前鐸不敢強生性醇¶
篤無銖髮矯偽與人語出肺肝相示恥為覆藏事&KR0446;名義峻¶
言斥之弗少恕家無儋石儲臨財甚介山泯誤坐法當死生¶
憫其惷愚謀諸鄊鄙活之泯輟烏犍為謝生拒之泯頓顙于¶
地潸然隕涕生曰東作方興非牛何以耕俟三冬或可爾至¶
期泯復来請生反覆譬曉之乃巳州人士求連生族祝生持¶
其成暨委禽走介致餼&KR0071;以金幣生咲曰孰謂君子而可貨¶
<pb:KR4e0004_SBCK_043-8a>¶
誘乎悉遣去人復譁曰是可以義取者生尚不之欲况其他¶
乎扵是鄊人教子者恒指生為法使學焉生名恒字本&KR0004;姓¶
楊氏白鹿生因其&KR0001;居&KR0197;之云¶
史官曰子與生㳺者三十年不可謂不相如者待罪國史時¶
遂白執政薦之入成均聞生不受州縣辟事乃&KR0230;然其行義¶
可法者不當使其泯泯因造為小傳如右&KR0046;之與顯非&KR0001;以¶
論生也¶
　俞巨川墓記¶
余致政家居澄坐扵靜軒中日與造化者㳺凡文墨之事一¶
言謝却忽伏龍山海禪師金華童子陽同麗水俞原善連翩¶
而踵余門禪師為原善而致辭曰原善名善衛居栝蒼之麗¶
水其先有諱徳者甞為松陽校官自是以詩書為業校官生¶
義義生通通生明家道雖寖&KR0073;而敦龎檏茂不為外物而遷¶
朝出耕暮歸讀古人書柔仁自持與人語唯恐傷氣&KR0057;懼&KR0032;¶
<pb:KR4e0004_SBCK_043-8b>¶
卒不啻避虎狼&KR0085;迹未甞至公門科繇之應求豪有力者兼¶
之貨賄随其&KR0001;命不敢出一言較多寡幸其見聴&KR0186;閉户自¶
詫曰吾屬無患矣明生涞字巨川年未弱冠見祖父失之太¶
柔慨然曰苟持此而不變其尚&KR0085;以立家乎或有事州縣巨¶
川&KR0108;身直前楫拜上官皆不踰扵禮節吏欲爲姦利&KR0186;窮根¶
柢不使其滋蔓凡有&KR0001;期㑹朝受令逮日落即集羣豪相戒¶
曰是子才智兩全不比其乃公可欺吾當謹避之爾自是其¶
家安輯鷄犬亦不驚貲業益致殷盛然篤於倫品&KR0285;善不厭¶
仲弟巨淵遘風癎之疾巨川晝夜憂如己有之聘醫注藥殆¶
無虚日至而烹錬火候必躬親視之及巨淵亡撫育其二子¶
&KR0057;有恩意鄊鄰之中孤嫠者耄且病者困寠無依者振之恤¶
之唯恐有不及俞源有橋二&KR0001;曰利渉曰康濟溪水&KR0064;悍旋¶
踵&KR0186;敗壊巨川憫渉者告病皆重建之如&KR0130;平地去家十里¶
&KR0001;慧力古招提在焉蕪癈不治而荒榛没人巨川爲造殿堂¶
<pb:KR4e0004_SBCK_043-9a>¶
門廡荘嚴像設無不畢傋具䟽延碧潭澄師主持寺事復施¶
毗盧藏經以實之樊嶺慈仁寺棟宇雖&KR0173;而浮屠氏諸像未¶
完巨川召良工&KR0366;&KR0095;造之始稱其伽藍之制其存心為善大¶
率&KR0011;此年六十三以至正乙未六月十日卒于家某年甲子¶
某月日塟于北山之麓巨川娶陳顔二氏男四人長即原善¶
有學行甞&KR0025;許文懿公門人逰仲父巨淵䘮在淺土原善造¶
穴扵父墓之側奉而藏焉乃&KR0162;&KR0059;錢築孝思庵買田若干畒¶
入其租以供祀事錙銖不以煩仲父諸子鄊人士稱之次善¶
麟次善詵次善護女三人湯源呉華髙聽其婿也孫　人某¶
巨川為人外剛毅而内慈惠遇事以誠畧不尚浮藻知儒術¶
旁通醫藥卜筮之學&KR0285;義如&KR0285;利今不幸已矣原善慕太史¶
公名非一日無以自通扵執事謹介吾儕為之先容願太史¶
公&KR0140;矜之賜以&KR0193;上之銘也扵是原善出再拜其有請如前¶
而加切焉余與誠意伯劉公伯温御史中丞章公三益甞同¶
<pb:KR4e0004_SBCK_043-9b>¶
朝二公皆括蒼人每品評鄊&KR0022;人物&KR0186;稱曰麗水俞巨川仁¶
人也其家世以積善稱余固巳聞之矣今原善之至復知詳¶
焉然為善者當有後非惟巨川&KR0014;亢其宗而其後裔食前人¶
之報者當未艾也爵禄之来夫孰禦之㢤扵是不辭而為之¶
銘銘曰¶
彼悍如狼我仁如麟彼雖嚚嚚我則振振&KR0001;以才智鍾乎後¶
昆家有餘慶恒在善人紫綬金章行當大其門¶
　麗水陳孝女傳碑¶
陳孝女妙珍䖏之麗水人父南溪為神祠祝史蚤夭母某氏¶
更適他族妙珍依大母林氏以生林嬰末疾妙珍刲股雜淖¶
麋以進疾遂瘳或告之曰此若女孫股肉之功也林悲泣曰¶
吾耄矣死固當然何用苦若耶疾復如&KR0004;妙珍倀倀如有失¶
賣衣走浮屠氏作諸禳榮事皆以應林忽昏眩妙珍觧&KR0288;相¶
紏&KR0414;哀&KR0197;良乆乃甦自是氣益弱僅有一&KR0093;相屬妙珍計無¶
<pb:KR4e0004_SBCK_043-10a>¶
&KR0001;出然香右臂上稽顙&KR0572;天乞以身代復不應至正四年四¶
月壬申夜夢一丈夫冠烏紗巾服青布袍来告妙珍曰爾勿¶
憂&KR0014;剔肝食之則愈矣妙珍問曰欲剔&KR0005;焉&KR0025;丈夫指右脇¶
示之且俾吞紅藥半丸吞已遂覺甲戌妙珍乃具湯沐浴露¶
禱上下神祗時空中雨墜妙珍之身獨不霑濕若有張盖覆¶
之者妙珍益喜持刀視脇下見紅㾗如縷長可三寸許就痕¶
上割之血滂然流再割之了無&KR0001;見妙珍懼乃擲杯校卜扵¶
神逮俯身拾之而肝忽出懸亟刄之寘几上爇香自誓云大¶
母倘得生終身持菩薩戒不復適人矣尋取肝聶而切之雜¶
竹萌烹之大母食&KR0379;下咽其疾頓失妙珍懲前事戒左右勿¶
漏言然創鉅甚㡬至危殆復夢神人語之曰無傷也冝錬&KR0083;¶
作&KR0069;傳之妙珍&KR0025;其言果愈時年十四耳後三年林以夀終¶
妙珍造塔&KR0287;之復然頂申前誓棄家為優婆夷前進士永嘉¶
髙明来官郡録事為上其事部使者大名髙履覆按得實以¶
<pb:KR4e0004_SBCK_043-10b>¶
聞次于朝詔有司具烏頭雙表之制旌表其門仍月給粟一¶
斛養其終身時八年春二月也郡守固始黄某以其事有渉¶
名教也命儒學教授鄭汝原為記其事于石云¶
史官曰人子之扵親本宗一氣苟可以死生者&KR0020;當共之肯¶
以形體旣分而視之有異耶當親有疾時呼號天地&KR0017;神遑¶
遑求索茫昧中力有可致雖萬死弗之頋又奚暇毁傷絶㓕¶
之計耶或者作　人對痛斥之余不知其何&KR0001;見耶夫孝忠¶
無二道忠臣肝腦塗地世未甞指以為非頋獨扵孝子而疑¶
之耶此决非韓子之文其依倣而托之者耶余聞之慈溪黄¶
東&KR0036;之言如此因造陳孝女傳故備論之¶
　　四明阿育王山廣利禪寺碑銘(有序)¶
四明阿育王山廣利禪寺在郡城東三十里阿育王山即鄮¶
山昔在周厲王時東天竺國有阿育王造寳塔八萬四千貯¶
釋迦文佛真身舎利命耶舎尊者放光役諸&KR0017;神分布扵四¶
<pb:KR4e0004_SBCK_043-11a>¶
天下而鄮山當其一故更名之晋太康三年并州獵師劉薩¶
何受&KR0394;僧指授即改行爲僧易&KR0197;慧逹偏求舎利塔扵洛下¶
齊城丹陽皆弗&KR0023;行至㑹稽之鄮山忽聞地下鍾聲慧逹哀¶
益切越三日忽舎利與寳塔&KR0025;地涌出其相青色似石非石¶
髙一尺四寸廣七寸五成四角光明殊勝慧逹見已悲喜交¶
集而塔之出現實肇扵斯時矣義熈元年安帝始構塔亭覆¶
護而度二七僧守之宋元嘉中文帝増創祠宇且以封襲未¶
嚴斵木爲浮圖三成凾之梁普通三年武帝又命建殿堂房¶
廊奉之賜額為阿育王寺大同五年帝令其孫岳陽王&KR0683;改¶
浮圖為五成繪帝暨昭明太子二像蔵焉仍施黄金五百兩¶
造銅佛四百軀寫經論五百卷鑄四鐡䁀以鎮四角尋蠲復¶
其賦調給兵三十設營防衛陳宣帝度僧守塔如義熈之數¶
唐中宗遣使賜金又下詔加護之至武宗朝并省海内佛寺¶
塔歸越州官庫宣宗立像教重興又入扵開元寺鄮山僧愬¶
<pb:KR4e0004_SBCK_043-11b>¶
扵觀察判官蒯希逸而還之懿宗咸通中又度僧三七人守¶
之梁貞明二年錢武肅王遣弟鏵等迎塔作禮明年正月囬¶
止西&KR0092;岸放光照江中其明如晝又改浮圖為九成第三成¶
寘七寳龕用以貯塔周顯徳五年寺災文穆王請致武林龍¶
華寺新其浮圖其成如前&KR0070;而藻飾有加焉中龕雜用百寳¶
範黃金為座懸珠瓔以荘嚴之宋&KR0004;寺又新大中祥苻元年¶
復賜以廣利為額拓為十方禪刹其主僧自宣宻素公始可¶
考見宣宻五傳至大覺璉公名振天下仁宗待以殊禮作詩¶
頌十七篇遺之熈寜三年大覺為搆宸奎閣蘇文忠公軾實¶
記其成大覺日與九峯韶公佛國白公參寥潜公講道一室¶
扁曰蒙堂叢林取則焉髙宗即位以寺為舎利&KR0001;宅親灑宸¶
翰錫名曰佛頂光明之塔大覺十五傳至大慧杲公紹興間¶
来領寺事四方學&KR0025;川奔濤湧而食或弗&KR0071;乃扵奉化忠義¶
鄊隄海塗成田一千餘畒名般若荘大慧四傳至妙智廓公¶
<pb:KR4e0004_SBCK_043-12a>¶
纉承益䖍淳熈元年冬孝宗之子魏王愷出鎮其土二年孟¶
夏四月瞻舎利毫光&KR0036;祥青紅交絢變幻不一更用黄金為¶
塔而截寳塔扵中冬十月一日孝宗遣内侍省西頭供奉官¶
李&KR0073;文&KR0145;塔入内妙智護之行舎利現扵塔顛如月輪相又¶
現兩角如水精珠若此者三御書妙勝之殿四字俾揭扵塔¶
&KR0001;妙智再傳至佛照光公緇錫坌集不减扵昔時盡鬻賜賚¶
之貲市田四千餘畒視大慧加三倍焉名吉祥荘佛照十五¶
傳至咲翁堪公有權貴人至寺戯問曰舎利何在&KR0015;翁指道¶
傍松謂曰此䖏即有巳而松枝皆放光貴人驚異即寺之門¶
巷建二石塔以表之&KR0015;翁又傲古制累石為塔者三列扵寺¶
右以&KR1601;僧之歸&KR0299;者宋季寺又災寳塔附安别院元至元十¶
三年春三月世祖命使者奉塔至開平龍光華嚴寺尋遷燕¶
都聖夀萬安寺集僧尼十萬扵禁庭太廟青宫及諸官署建¶
置十六壇&KR0163;香鐙華旛之奉備極尊崇世祖親幸臨之夜有¶
<pb:KR4e0004_SBCK_043-12b>¶
瑞光&KR0025;壇&KR0036;現貫燭寺塔相輪之表又自相輪分金色光東¶
射禁中晃耀奪目世祖大恱命僧録憐占加送塔南還更賜¶
名香金繒詔江浙省臣郡長吏増治舎利殿宇&KR0015;翁十二傳¶
至頑極彌公適際良㑹遂以詔書&KR0025;事曾未㡬何甍棟雄麗¶
如天成地湧上薄雲漢寳塔還于故處頑極四&KR0019;至横川珙¶
公道&KR0013;華夷禪學為之中興僧伽来依法輪者至無席以容¶
二十三年大建堂宇以居之横川九傳至雪窓光公寺復新¶
豪家&KR0001;據諸荘田土園林盡復之且以詔使之臨祗奉無&KR0001;¶
至正二年春二月又造承恩閣七楹間黄文獻公潜為之作¶
記雪窓四傳至扶宗宏辨禪師約之&KR0073;公已歷六十二代矣¶
禪師以咲&KR0046;訴公法子入我國朝自廬山圓通選&KR0024;其䖏戒¶
律精嚴言行一致智慧福徳皆絶出乎等夷&KR0025;洪武&KR0004;元以¶
迄今茲一座十年宗綱丕振風雨不動安如泰山寺之勤舊¶
竭其力而翼賛之有若岳林住持象先與公築黄賢塘得田¶
<pb:KR4e0004_SBCK_043-13a>¶
叄千餘畒名報本荘有若雲石起公市史氏之田其數如黄¶
賢塘名忠義荘二荘皆與般若爲鄰大佛寳殿則又雲石葺¶
之三觧脫門則僧伽智華作之修演法之堂并撤其房廬為¶
下&KR0170;堂則白雲住山智珠營之&KR0024;東塔院者沙門自悟也造¶
西塔院者又象先也西塔肇建扵唐元宗東塔在迦葉&KR0085;跡¶
之左即寳塔&KR0001;涌之地下至庫院雜室則出扵比丘智寧之¶
力也凡寺制宜有而摧敗不支者悉舉而更之禪師念締搆¶
之艱不可無以示来者俾其徒師秀至浦陽山中徴文以爲¶
記嗚呼大雄氏真身舎利乃戒㝎慧熏修&KR0001;成必八吉祥六¶
殊勝之地方妥安之其在震旦者一十有九唯阿育王山顯¶
著特異自晋逮今歷一千九十七年之多國王大臣以及氓¶
&KR0032;靡不歸依金銀重寳施之弗吝當其祥光&KR0036;現瞻之仰之¶
不翅嬰孺之思父母盖如来以慈悲&KR0133;力攝受有精神通廣¶
&KR0054;随念而應&KR0001;以啓功徳之信心祛塵勞之妄念也何其至¶
<pb:KR4e0004_SBCK_043-13b>¶
歟然而臨師位者多名世之士乗法門之正令飈旋霆奔一¶
入其庭心空疑釋致使舎利之感乆而滋彰名重五山光昭¶
佛日此亦幽明两致其極者也禪師起&KR0071;芳躅益殫志慮當¶
皷魚寂寥之時熾然建立金碧燦爛扵水光山色間淛河西¶
東未見有如斯之成者是宜詳紀之使後人扶植扵悠久也¶
寺東一里餘有聖井靈鰻在焉相傳随塔而至呼為護塔神¶
折鮮花誘之輙二紅&KR0521;導之而出因作淵靈廟祀之以其與¶
塔相関也特附見焉銘曰¶
巍巍大雄攝受有情持紅日輪中天而行(其/一)照燭大千洞見¶
豪&KR0288;靡物不昭無幽弗逹(其/二)靈明入㓕有不㓕存五色神變¶
萃斯骨身(其/三)無憂之王捶碎七寳造塔收之萬佛旋繞(其/四)誰¶
放指端白毫相光藥又奔逐随光&KR0287;藏(其/五)支那之國海東之¶
域鍾聲發祥塔乃涌出(其/六)上自帝王下逹民萌歷代崇之精¶
白一誠(其/七)唯其&KR0001;在天龍訶衛有感則通靈光顯瑞(其/八)神鐙¶
<pb:KR4e0004_SBCK_043-14a>¶
暈紅烈火殞空或射九天燁如白虹(其/九)千目環覩如佛出世¶
攀引莫&KR0014;&KR0071;之以淚(其/十)依之主之代有偉人據蓮花座&KR0003;法¶
如雲(其十/一)四方駿奔孰非龍象一喝之餘凢情俱䘮(其十/二)聲¶
應氣求霧滃雲蒸千有餘&KR0010;無廢不與(其十/三)有大導師来接¶
遐&KR0100;佛智之孫廣智之子(其十/四)長眉廣顙大&KR0011;慈恩其徒翼¶
之各展度門(其十/五)湧殿飛樓&KR0717;起無際化海為田有禾穟穟¶
(其十/六)像教隡夷嘅其永歎浙河西東似斯實難(其十/七)法王&KR0014;¶
仁覆燾無外佛子體佛引之勿替(其十/八)昔人有言難逄者時¶
優曇之現四衆来依(其十/九)疇無舎利中含法界亦有樓閣不¶
渉成壊(其二/十)色非青黄其光焞焞不假彈指諸門洞開(其二/十一)¶
苟&KR0014;荷擔直入無礙手擎摩尼扵法自在(其二/十一)玊几之山其¶
青無瑕法雷常嗚諸天散花(其二/十三)敢告来者以纉以述功烈¶
巍然與山無極(其二/十四)洪武十一年&KR0010;次戊午春三月十五日¶
前翰林學士承　旨金華宋濂造¶
<pb:KR4e0004_SBCK_043-14b>¶
　　育王禪師&KR0073;公三㑹語録序¶
古之人道感而形化曷甞貴扵言㢤甚不得巳而有言言或¶
易扵遺忘又甚不得巳而記録之雖曰形諸簡編然懼不䏻¶
行逺又甚不巳始刻文梓而傳之其言之也&KR0082;擊豪扵當時¶
其傳之也&KR0005;澤物扵後世惓惓為道之心為何如㢤此濂扵¶
歷代諸師之言不&KR0014;無感也激者則曰靈明中居一塵不可¶
留况語言文字紛&KR0126;龎雜&KR0085;以礙冲虚而窒真如逹摩氏東¶
来持楞伽經以印人心楞伽佛口&KR0001;宣也君子尚謂其墮扵¶
枝蔓况後来師弟子䇿勵之言乎曰不然也人之根性不同¶
而垂接之機亦異其上上者一見之頃情塵自然銷霣何假¶
扵言㢤若下下者朝夕諄諄誨之淡如嚼蠟竟不知其味苟¶
欲絶文字令其豁然自悟是猶采鳬藻扵山顛求女蘿扵海¶
底終不可得也今之去古亦逺矣自大鑑以来其語具在人¶
仰之者如應龍升天海立雲流或現大身或現小身不可以¶
<pb:KR4e0004_SBCK_043-15a>¶
凡情測度儻不因其言而求之則其超然獨立不墮色聲者¶
奚&KR0025;而知之旣知之必&KR0005;則而象之若以其窒真如而礙冲¶
虗一切斥去濂不識其可乎不可乎雖然寳積經云如来&KR0001;¶
演八萬四千法藏聲教皆名為文離諸一切言音文字理不¶
可&KR0003;是名為義法藏且爾况下扵斯者乎以此観之當畧其¶
文而䆒其義可也然而取魚者必資筌愽兎者當用蹄兎與¶
魚既&KR0023;而無事扵蹄筌吾心源旣澄識浪自息復何義之云¶
乎濂之區區又不&KR0014;無感扵後之人也育王禪師&KR0073;公三坐¶
道塲䇿勵學徒如青天霹&KR0430;聞者掩耳演&KR0003;無上妙道如升¶
蘇迷盧山濶視四天下百物無&KR0001;遁藏大司徒楚國歐陽文¶
公謂其言出入宗乗内典左右逄原其文渉獵百氏燦然可¶
賭鞔&KR0280;佳山恕中愠公謂其設施踔厲不愧為大慧七世孫¶
皆知言濂頗&KR0023;與公㳺甞以賸語三卷質正扵公公不鄙而¶
題識之許其可以入道今已十閲寒暑矣公之徒師秀不逺¶
<pb:KR4e0004_SBCK_043-15b>¶
千里以公三㑹語請濂序而傳之嗚呼公之有言與秀之汲¶
汲圖此者夫豈得已者㢤濂雖不文因不辭而書諸首簡云¶
　　寳蓋山實際禪居記¶
衢之龍㳺縣北三十五里有山曰寳蓋川媚山明而林樾欝¶
蒼儼與靈區奥壤相&KR0005;然僻䖏下邑無有啓其閟者&KR0004;盧江¶
有沙門良亮冶父山實際禪寺無用聦公之弟子也沙門年¶
旣壮出逰叢林歷叩諸師乆未&KR0014;證入聞千巖禪師長公&KR0003;¶
法扵㜈之義烏伏龍山凾往見之禪師普應國師本公之嫡¶
子門庭浩蕩後衲雲擁見沙門為人誠慤可與進修時加警¶
䇿之已而命司藏鑰使日閱經律論玄文乆之陞居第一座¶
禪師間謂沙門曰如如真性逈出根塵祥光發現照燭乾坤¶
非有絶念之深功不&KR0014;超出死生而入常寂之&KR0163;子盍&KR0350;茅¶
扵重山&KR0097;林而究明之乎沙門躍然以喜即日下山選地以¶
居之至正丁酉春行至今&KR0001;俯仰四顧有以愜其志遂駐錫¶
<pb:KR4e0004_SBCK_043-16a>¶
焉遐邇嚮慕奔趨恐後富者捐資貧者効力伐石扵巖掄材¶
扵林&KR0922;人運斤&KR1725;夫薦圬不戒而集猶務其&KR0059;僅四三年功¶
即就緒法堂三楹間成未㡬釋迦殿又成其楹間如法堂之¶
數中設三世如来之像左右翼以天王皆用黄金&KR0151;之兼之¶
床座華旛及凢供具清浄嚴肅觀者起敬庫院僧室之在東¶
西又如佛殿之數兩廡揆之則溢其五别敞小門樓以為出¶
入之地徑術曲折而蓮花池品列于前四圍有水&KR0606;之蓋一¶
倣伽藍之制沙門因出實際遂以名其禪居云惟大覺世尊¶
其道&KR0001;&KR0013;甚廣無與比倫人徒見中國九州&KR0014;嚴奉之殊不¶
知西南諸國如呵羅單于陀利之属以道里計近或&KR0070;千逺¶
且二三萬餘而尊崇為&KR0057;至國君相祝常以世尊如来稱之¶
則其他㮣可知也此姑置之勿論又自西方言之自中國歷¶
十萬里至五印度&KR0025;五印度以西又越太海二重始抵西入¶
之境道塗比前奚翅數倍其&KR0001;歷城郭人民䌓&KR0283;富麗又百¶
<pb:KR4e0004_SBCK_043-16b>¶
倍扵中國其地唯知有佛教而巳餘皆無有也至扵巷談里¶
語一擧佛言以爲法戒稍有不信而妄行者衆共棄之以此¶
而觀若東若北莫不皆然是故鄭漁仲有云佛之書徧布天¶
下而儒家之言不越扵䟦提河蓋有以也然乃史&KR0019;&KR0001;載及¶
東伐西使親擊者之&KR0001;言咸属南閻浮提南閻浮提則好髙¶
■四隅之一爾經言百億日月百億妙髙山皆漸佛教則又¶
非管窺蠡測之&KR0001;敢知也或者則曰佛書多取譬之言果可¶
盡徴乎曰吾儒亦有之也騶&KR0283;謂天下有九九州而一九州¶
則有禆海環之人民禽獸莫&KR0014;相通如此者九則有大瀛海¶
環其外乃天地際焉禹之&KR0001;序中國九州其扵天下八十一¶
分居其一耳豈獨佛書言之㢤余甞&KR0086;夫淺見狹聞之士不¶
&KR0085;以語大方&KR0011;夫營寜生人身中㳺泳腸胃自謂江河之廣¶
周流府藏自詫萬里之逺不知身外之境&KR0004;無涯涘也&KR0001;以¶
輕扵論議迂固僻陋聞者爲之失&KR0015;其不智也亦甚矣今因¶
<pb:KR4e0004_SBCK_043-17a>¶
沙門請記余故特一言之使入此禪居者讀吾之文又有以¶
知大覺世尊其道&KR0001;&KR0013;甚廣無與比倫則嚴奉之心逾堅嚴¶
奉之心逾堅則&KR0005;世世嗣而葺之俾不墜壊庻有以副沙門¶
之&KR0001;&KR0133;欲若但紀其興起&KR0010;月稍渉文學者人人&KR0014;為之又¶
奚假扵余㢤沙門&KR0197;西山精進入道至老猶不&KR0520;云¶
　　藤杖銘¶
形之圎&KR0006;性之堅&KR0006;節之全&KR0006;吾與子周旋&KR0006;¶
　　楷木杖銘¶
生孔林承聖澤文庚庚光繹繹扶顛持危資爾徳¶
　　栢杖銘¶
用之則行舎之則藏嘉言孔彰懐&KR0098;不忘¶
　　龍㳺重建證果寺記¶
我釋迦文佛慈閔有情設宏濶勝大之教真應弘願罔不霑¶
&KR0013;故凡日月之&KR0001;照霜露之&KR0001;墜皆沐浴至化出離苦輪得¶
<pb:KR4e0004_SBCK_043-17b>¶
清浄行列禦㓂書&KR0001;載不治而不亂不言而自信不化而自¶
行蕩蕩乎人無&KR0014;名者信不誣矣是故塔廟之&KR0001;在金碧焜¶
煌照耀無際雖其淪壊有時或囿乎數曽未㡬何又皆興復¶
如&KR0004;觀乎此者可見大法之流行與天地相為無窮者矣衢¶
之龍㳺縣東四十五里有證果道塲實始扵唐真觀&KR0004;縣人¶
士虞道延捐宅宇為之悉入&KR0254;田其中己而祝髮受具戒為¶
&KR0271;山第一祖且以的傳自&KR0197;脩習禪觀誓不忘扵正宗一時¶
龍象聞風坌集稱為虞延法師云唐季之亂變為瓦礫之區¶
在宋之&KR0004;休堂慧公甞重興之至宋季又廢無住行公入主¶
法席又&KR0025;而興之逮元季又廢今住持靜山仁公與其同&KR0129;¶
本全周公謀曰兹寺自法師創建以来甲乙相傅克底扵今¶
日不翅七百餘年之乆一旦使其堙墜吾儕之恥也盍相與¶
起其廢乎周公　然諾之各捐&KR0059;槖之積以為衆倡乃持歴¶
赱民間民有力者加二公之惇慤各施其&KR0001;有遂命斵水陶¶
<pb:KR4e0004_SBCK_043-18a>¶
土之工相與&KR0025;事至正癸卯二月某甲子新造釋迦寳殿殿¶
凡三間演法之堂其數視殿而嬴其三曰觧脫門則數與堂¶
同兩序視門而嬴其二十又五皆次第落成復摶土㨞佛菩¶
薩諸像錬黄金為&KR0083;而飾之洪武丙辰九月某甲子又建藏¶
經之室一區而懸鍾之楼亦煥然一新至扵棲僧之房凡七¶
各設層搆篴堂靡不具&KR0085;其制度不異巨刹崇廣嚴麗視昔¶
有加雕甍璇題上&KR0466;霄漢彤扉曲砌下映林谷&KR0394;㖵互聞鍾¶
魚相荅往来觀者咸謂當此象教衰落之時&KR0014;化灌莾之墟¶
而為無上寳坊非賢且智者&KR0014;致是手莫不躊　歎咏而去¶
仁公亦自以締搆艱勤欲俾後人聞知相與保持扵悠乆忘¶
其春秋之髙奔走青蘿山中徴文以記之余按佛&KR0003;尊那經¶
云無盡功徳甚深微妙乃有七種而建立精舎實居第二又¶
按福田經云廣師有七徳&KR0394;天福而興立佛啚僧房堂閣實¶
居第一嗚呼佛言如是世之人往往斥經營塔廟為有漏因¶
<pb:KR4e0004_SBCK_043-18b>¶
果恒棄之而不務亦何可㢤二公惓惓焉以紹述法師爲巳¶
任斯可謂允合契經之㫖者矣雖然楼閣之在世間有成有¶
壊一刹那頃萬變不齊有若吾心&KR0001;具寳華楼閣先天地而¶
不知&KR0001;始後天地而不知&KR0001;終刼火&KR0001;不䏻焚毗嵐風&KR0001;不¶
&KR0014;破真如無礙湛&KR0299;常存學佛者又當扵此而求之庻㡬精¶
粗不遺理事雙盡者已斯言也非予之斯言也盖甞風諸師¶
云¶
　　先師内翰栁公真讃¶
偉䫉長身端嚴若神即而就之煦然春温海濶天髙莫窺覘¶
其宏度霆奔颷竪　驅駕乎雄文来趨蹌之　佩作儀表扵¶
薦紳出入容㙜振百年之禮樂昭宣帝制煥大&KR0197;扵乾坤惟¶
其具該&KR0054;崇深之學&KR0001;以&KR0071;光明俊偉之倫仰瞻遺像有涕¶
沾巾儻使泉㙜之可作庻㡬士俗之還淳　門人具官宋濓¶
拜讃¶
<pb:KR4e0004_SBCK_043-19a>¶
¶
宋學士文集卷第四十三　芝園集卷第三¶
<pb:KR4e0004_SBCK_043-19b>¶
