# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.748404
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0229-035宋學士文集-卷第三十五.
<pb:KR4e0004_SBCK_035-1a>¶
宋學士文集卷第三十五　翰𫟍别集卷第五¶
　　趙氏時思菴記¶
晋府録事趙君徳懐其名為古皐有請扵予曰古皐世居括¶
昔嘗有属籍于宋大父諱&KR0002;順字和卿實魏悼王之十世孫¶
通前古載籍之言論義下上&KR0002;玉屑傾吐然恬扵進取視銀¶
黄焜燿漠然無動于中當時和景妍&KR0013;古&KR0227;服徜徉烟霞泉¶
石間心曠神怡超然扵塵塧之表有不知白雲之移隂而夕¶
陽之在𣗳也逢賔朋滿座相與流連不&KR0216;舎雖不觧飲見其¶
酣嬉淋漓觥籌交錯浩浩然與之同適人𧰟之者且曰王孫¶
家之故習也或曰遺落世事其逹士也㢤扵是州里皆稱為¶
有徳之士凡忿争不直者悉来質焉交觴之酒使其各釋憾¶
而去人至今䏻道之大母胡氏宋吏部侍&KR0048;絃之六世孫女¶
婦道母範皆两無𫠦愧尤篤扵訓子古皐生也時年已六十¶
為之喜而不𥧌甫髫齓親自鞠育之節其燠寒時其饍羞及¶
<pb:KR4e0004_SBCK_035-1b>¶
稍長使&KR0025;名進士林彬祖學治經惟恐有&KR0520;怠意瀕卒猶執¶
古皐手属曰吾幸見兒成立將含𥬇八九泉矣雖然學無止¶
法勗之㢤朂之㢤遂&KR0661;年八十矣大父先卒年視大母而少¶
六&KR0010;大父卒扵某年月日大母卒扵某年月日以某年月日¶
塟麗水縣北四十里和樂鄊之大平里遂建菴廬以為妥靈¶
之𫠦名之曰時思古臯蒙　國寵恩𠫵&KR0013;任使今又受新¶
命將為縣繁昌官書有程不䏻持一觴走酹墓下願𢌿文刻¶
諸菴中垂示孫子庻以著懸懸之思予聞之經曰春秋祭祀¶
以時思之言不忘乎其親也不忘乎親孝矣孝之為道非一¶
而足也徳懐行矣持已以㢘清潔如氷雪庸非孝乎治民辯¶
訟使各得其平又非孝乎業精于躬而名昭于時道足扵已¶
而文垂扵後又非孝乎如是者徳懐思之而日思之是則時¶
思之大者不必時省塋域而後為孝也它日入躋法&KR0025;出刺¶
方州華軒結軫佩綬懸魚過家上冡以為一族光榮使人&KR0204;¶
<pb:KR4e0004_SBCK_035-2a>¶
之謂趙氏之有孫不亦羙乎予之有望扵徳懐者如是而巳¶
徳懷本名古臯今以字行愽學有識以䏻古文鳴其爲人也¶
恂恂樂易𫠦謂温其如玉者云¶
　　贈林經厯赴武昌都衞任序¶
莆有林君士衡由進士起家署爲比部主事政成遷武昌都¶
衛經歴中朝士大夫相率賦詩餞之而以首簡授予序序曰¶
昔者艾軒林文節公謙之有慕伊洛之學聞吴中陸子正得¶
和靖尹氏之傳因徃&KR0025;之自是專心扵聖賢踐&KR0130;之事一言¶
一動莫不以禮逺近學者翕然尊事之&KR0047;渡後以伊洛之學¶
倡東&KR0047;者實自艾軒始也艾軒嘗言曰道之全體全乎大虚¶
六經既發明之後世註觧固已支離&KR0002;復増加道益逺矣嗚¶
呼其言不亦至㢤艾軒既沒其道一傳扵林文介公學可𠕅¶
傳扵陳文逺公元潔前承後引重徽疊照新學小生咸有𫠦¶
師法非先王之言弗道非先王之行弗行人號之爲小鄒魯¶
<pb:KR4e0004_SBCK_035-2b>¶
云迄今垂三百年流風遺俗猶有存者家談仁義而恱詩書¶
夐然非它郡𫠦可及君子之澤何其深且長㢤今吾士衡固¶
艾軒諸孫也其家學漸濡不俟言矣文行之謹𠡠亦&KR0025;可知¶
矣其治獄刑曹用法寛恕士君子復許之矣今擢為戎府元¶
僚則其恊比師率輯和兵民脩治戎器用戒不虞此特其𫠦¶
優為者爾雖然未可䡖也武昌為湖湘一大藩障其行中書¶
𫠦轄凡二十七府府各置衞或千夫長戍之而都衞總其凡¶
其職與省臣鈞禮地連数千里戍兵数拾萬其練閱之方征¶
調之節唯元戎䏻制之元僚䏻賛之其任之重也較然矣自¶
道學不明學者纒蔽傳註支離之習不復見諸實用談兵之¶
家尤以白面書生訾之士衡宜知𫠦自重庶㡬乎其可也雖¶
然予惡用是呫呫為㢤昔也艾軒提㸃刑獄廣東親&KR0702;郡兵¶
破殄嶺&KR0047;群醜阜陵聞之恱曰林某儒生乃知兵耶特加直¶
寳謨閣是知有用之學可以治兵可以撫民可以興禮樂可¶
<pb:KR4e0004_SBCK_035-3a>¶
以移風易俗無𫠦徃而不當士衡尚推家學而行之其有不¶
𫉬者㢤况當¶
聖皇御㝢四方無㶻燧之警皡皡熈熈不異扵唐虞之世士¶
衡日與大帥共論文武忠孝之道使勲在盟府之臣保其寵¶
榮以終其身以遺其子孫暇則雅歌投壷發舒性情窹𥧌群¶
絰一惟伊洛之是趍俾人人咸&KR0091;之曰是子也無愧艾軒之¶
後人者也顧不盛歟士衡之行吾言止此而巳¶
　　故封承事&KR0048;給事中王府君墓版文¶
惟王氏𫠦出不一有&KR0078;姓者二族有媯姓子姓者各一族有¶
虜姓者析四族餘未睱論述然&KR0078;姓二族皆出扵周其一始¶
扵王子晋之子司徒宗恭其後則太原瑯琊爲&KR0057;盛其一始¶
扵畢公髙之子畢萬其後則京兆河間爲龍蕃二者皆以其¶
王族故氏之扵王云太原之族自秦漢以至于唐最多顯著¶
與清河之崔隴西之李滎陽之鄭范陽之盧天下號爲五姓¶
<pb:KR4e0004_SBCK_035-3b>¶
載扵史牒者班班可考也太原之裔有分居光之固始者自¶
東晋&KR0047;渡来遷泉之晋江温陵里圖牒喪不知其為㡬世至¶
唐恊律&KR0048;普又自晋江遷黄陽之延興里協律生宋大理評¶
事文郁大理生校書&KR0048;訥校書生大理評事保𨺚評事生莆¶
田縣尉仁暅縣尉生睿睿生連連生𥸤𥸤生郷貢進士贈奉¶
直大夫國光進士生給事中晞亮給事生長溪東尉桂東尉¶
生贈奉直大夫&KR0243;之奉直生禮部侍&KR0048;太冲禮部生知&KR0047;海¶
縣事應麟知縣生元莆田縣典史子春則府君父也母任氏¶
府君諱公榖字徳良生三年而典史君亡稍長問其母曰吾¶
父何在母曰&KR0002;父死巳乆墓木今將拱矣府君擗踊號慟即¶
製斬衰絰帯追行三年䘮事兄冣樂先生朝有如其父絲毫¶
不違其教今先生時號名儒以古文著聞亦盡心扵府君鞠¶
育導迪無不備至群族内外姻皆&KR0091;之府君肄業郡庠精勤¶
越流軰夜將半鄰齋燈火盡㓕府君獨焚膏挾冊几坐如枯¶
<pb:KR4e0004_SBCK_035-4a>¶
株自是䏻通一經發為大義亦整比可觀郡愽士命題招弟¶
子群試于堂府君特居首列㑹&KR0010;當大比同舎生皆踊躍入¶
家状期赴鄊闈府君獨漠然&KR0002;無聞或&KR0134;之府君泣曰予生¶
髮未燥先公棄&KR0162;一念及兹肝膽為之折裂雖幸母夫人存¶
鶴髪鬅鬙而疾疢撓之恨不化一刻為一朝尚&KR0216;斯湏離𦞃¶
下乎杜門不出日以色養為事及夫人卒塟祭一遵禮度哀¶
號不暫舎性好施家雖單窶聞人飢凍&KR0186;觧衣减食濟之不¶
然夜不得&KR0372;&KR0397;君子以為賢元季政大亂七閩之豪挾兵威¶
以擅生殺割土疆徃徃致書交辟之府君度其無成皆峻辭¶
已而亂愈亟府君挈妻孥避地仙逰山中曵杖盤桓而烟霞¶
泉石日與之相親及¶
皇明御暦六合載清而府君則頺然老矣乃謂其長子寅曰¶
不仕無義吾非不知也苐迫扵親老且病耳爾當力學淬行¶
以&KR0071;其門寅遂以尚書中鄊貢第九名上&KR0047;宫未及㑹試擢¶
<pb:KR4e0004_SBCK_035-4b>¶
為給事中尋兼靖江相府録事階承事&KR0048;朝廷推恩封府君¶
承事&KR0048;給事中府君之配陳氏先卒已十年至是亦贈孺人¶
寅方攝監察御史按劾山西忽官書至驛言府君已殁寅匍¶
匐奔還&KR0047;京詣予&KR0152;曰寅罪逆深重禍延先子以洪武八年¶
十月三十日長逝夀僅五十又八寅將馳歸擇地縣&KR0047;香山¶
里白石峯之原以九年某月日㐮兹大事而起母孺人之骨¶
合塟焉惟先生職在太史中朝名公卿之墓無不藉雄文傳¶
信于世敢奉䠂府伴讀陳子晟状再拜以請惟先生𢌿矜之¶
予聞閩多故族雖歴年千餘而其文獻猶有足徵者府君善¶
承家學豈不思出就功名之㑹獨以親故不敢蹞歩捨去則¶
其敦厲孝行絶扵人逺甚孝為百行&KR0227;冕𫠦関&KR0212;倫者甚大¶
此而不銘嗚呼銘寅䏻汲汲孜孜顯露潜徳惟恐人之不聞¶
府君亦可謂有子矣府君六子長即寅次曰同曰𩦸曰祥曰¶
載曰龍同𩦸載龍夭女一未行孫一𨹧生銘曰¶
<pb:KR4e0004_SBCK_035-5a>¶
人𫠦貴者身身之𫠦本曰親呼吸相通實一氣之分柰何離¶
而去之&KR0047;則之越西則去秦䏻敦本而厚倫者豈不在扵斯¶
人豈不在扵斯人¶
　　徐貞婦鄭氏傳¶
徐貞婦鄭名妙静衢之西安人其父頥本簮纓家娶周無它¶
男子惟産四女而貞婦居其三年十齡粗通孝經大義沉毅¶
如成人諸女或與之狎&KR0186;厲聲叱之皆畏讋不敢近父竒之¶
慎擇𫠦歸聞同郡徐思誠乃宋忠壮公徽言之七世孫代有¶
𩔰人而思誠又習進士業燁燁而文扵是慨然許之及合𢀿¶
成禮貞婦巳十九矣時舅天祥與姑朱氏春秋皆髙貞婦靡¶
曰靡夜事紡磚惟謹由是羞服備給上𫉬舅姑心凡遇賔祭¶
亦悉意助集不足則質簮珥供事及其自奉䟽食水飲&KR0372;之¶
&KR0002;飴舅歿貞婦出𫠦畜布泉爲含禭衰絰諸費始得成䘮思¶
誠出卜蔵地舟覆溺死上航溪貞婦&KR0152;慟㡬欲無生不憚勞¶
<pb:KR4e0004_SBCK_035-5b>¶
勩&KR0830;舅與夫先塋之側飬姑髙堂日問起居察時燠寒爲衣¶
進之退撫二子謙貞俾&KR0025;醇儒學而與勝已者交非其𩔖者¶
絶之雖寒燈凉幌人不䏻堪貞婦䖏之&KR0073;如父母及諸姊憫¶
其年少欲使其更醮貞婦曰吾夫固亡有二子在斯不謂之¶
亡矣脫&KR0002;無子其如姑老何義亦不忍去也具人之形而犬¶
彘其行妾肯爲之乎即引交股刀截去䯻誓不二夫聞之者¶
懼不敢撼貞婦見二子成立謙以行義察舉爲部使者&KR0122;以¶
政事聞擢爲瀧水丞貞婦喜曰吾今而後可以見吾夫地下¶
矣謙當之官㑹恩例覃及扵親受文綺細繒之賜貞婦益喜¶
召謙至出白金盤八授之曰國家寵恩至矣爾居官宜氷蘗¶
自守禄或不給則售此用之慎母瀆貨爲也洪武二年知縣¶
何忠以貞婦年三十夫亡寡居二十八年氷清玉潔可以厲¶
民風乃上其事扵府知府王珎加覆覈焉浙江按察僉事張¶
思立復㢘其非誣然後具牒上行中書以次逹之中朝三年¶
<pb:KR4e0004_SBCK_035-6a>¶
四月得旌表其門如令貞婦今踰六十又四康強無它疾甞¶
有田宅為強族𫠦㩀屡訟不得直夫歿讓弗與兢及宅轉鬻¶
它姓貞婦贖居之識者謂貞婦知大體云¶
史官曰禮始夫婦者何盖有夫婦而後有父子有父子而後¶
有君臣三者雖殊其道一而已矣&KR0002;使婦不二其夫子不辱¶
其親臣䏻忠扵君天下其有弗長治者乎柰何世教淪胥士¶
大夫誦法先王徃徃或至扵悖君父有如一女婦之㣲不甚¶
知書乃䏻抗節自守足以増扵五倫之重亦可慨也夫故予¶
扵徐氏之事特為著傳文一通不少譲將以厲子職𣗳臣節¶
重名教非曰徒作也有来讀者毛髪將聳然而立矣¶
　　元故湛淵先生白公墓銘¶
嗚呼是惟湛淵先生白公之墓先生諱珽字廷玉白其姓也¶
出扵宋丞相時中之裔世居文水時中之&KR0025;子翼扈蹕南渡¶
官至防禦使生武畧大夫良輔食邑携李因家焉武畧之後¶
<pb:KR4e0004_SBCK_035-6b>¶
又至武功大夫顯始占籍扵錢唐生修武&KR0048;必騰修武生通¶
武&KR0048;嶸先生父也妣方氏先生本四明名儒舒少度遺腹子¶
通武育以為嗣五&KR0010;䏻属對八&KR0010;䏻賦詩十三受經太學習¶
為科舉業轟然有聲塲屋間一時貴人争欲出其門下甫及¶
壮元丞相伯顔平江南聞先生賢檄為安豊丞辭不赴乃容¶
授蔵書之家晝繙夜誦燈墜花穴㡌不知也如是者一十七¶
年程文憲公鉅夫劉中丞伯宣前後交薦之復以疾辭中&KR0010;¶
嘗出㳺梁鄭齊魯歴覧河山之勝豋臨弔古訊人物風土慨¶
然有尚友千載之意及至燕王公貴人見&KR0186;賔禮或欲舉為¶
東宫官者先生復引義固辭&KR0047;北孤逺士乆困逆旅則必昌¶
言甄㧞之自是學益充文益富而家益貧宣慰都事鮮于公¶
樞師一時名士援杜甫邵堯夫故事共買屋使之居㑹李文¶
簡公衎出將使指喟然歎曰有才如是坐視其窮可乎力挽¶
起之授太平路儒學正先生不得巳應命未㡬攝行教授事¶
<pb:KR4e0004_SBCK_035-7a>¶
悉心官政修建天門采石二書院政成當時事例可貢行㙜¶
令史逹官勸之行先生𥬇曰吾守章逢爾它何覬㢤尋轉常¶
州路儒學教授兵燹之後禮殿與堂廡皆廢弗治祭器載籍¶
亦闕先生為完之且復侵&KR0416;三千餘畆俄再遷教授慶元未¶
上翰林集賢两院謀曰白先生淹囬下列吾儕不啓齒一言¶
可謂汗顔矣共尉薦之陞江浙等䖏儒學提舉司副提舉階¶
將仕佐&KR0048;時鄧文肅公文原實為之長與先生志氣脗合舉¶
刺得宜文化大行秩既滿銓曹有不知先生者署淮東塩倉¶
大使先生自以塩筴非𫠦諸習不俟終更即謝事養痾海陵¶
逺近學徒檐䔲相&KR0025;者殆無虚月先生已六十又七及再遷¶
&KR0025;事&KR0048;婺州路蘭溪州判官則不復有䆠情矣曰與韻朋勝¶
友曵杖㳺衍衘杯賦詩唯恐日之易夕𫠦居西湖有泉自天¶
竺来及門而匯榜之曰湛淵因以自號晚歸老栖霞又號棲¶
霞山人以天暦元年九月十五日卒年八十一其年十一月¶
<pb:KR4e0004_SBCK_035-7b>¶
二日塟錢唐縣&KR0130;㤗鄊棲霞山之陽其子遵治命題曰西湖¶
詩人白君之墓云先生性至孝母病刲股和藥起瀕死者再¶
及歿號慟自擲嘔血至数升父感竒疾醫言必得兎矢可療¶
先生踏氷雪縁崖穴求之三日不得父死抱屍&KR0152;絶而復蘇¶
&KR0071;母虐不子&KR0847;子先生事之愈恭既而改適它氏無儋石之¶
儲先生爲營朝夕且&KR0018;其避兵迄免扵難然汲汲行義尤不¶
顧家之窶孤嫠不䏻昏者嫁之死而無𫠦歸者稁殯之遒中¶
拾遺珠待其人訪索審而還之或以質劑假金匱乏不𫉬償¶
焚而慰之生平無驕辭怠色一以謙抑爲事聞人善未聞不¶
𧰟慕見&KR0045;人過掩耳亟避去奉先之外不惑異端不謟瀆&KR0017;¶
神疾疢憂患之来一委之扵天自㓜至老無一日廢問學故¶
䏻長扵詩文𬗋陽方公囬稱其&KR0227;絶古今有英雄大丈夫氣¶
剡源戴公表元謂其註波五經之淵披條百氏之畹廬陵劉¶
公辰翁又言其不爲雕刻苛碎蒼然者不惟極塵外之趣兼¶
<pb:KR4e0004_SBCK_035-8a>¶
有雲山韶&KR0500;之音皆確論也翰墨雖有餘事亦有晋魏風酒¶
酣命二童持&KR0083;懸筆一揮疾如雨風聲光翕然四逹而先生¶
素志丘壑以退為進故位不逮名君子惜之先生娶沈氏有¶
賢行前二十七年卒子二賁文林&KR0048;&KR0047;安路總管府經歴采¶
温州路永嘉縣鎮海東寨廵撿女一歸常州路儒學正鄭禾¶
孫四栩越東明皆蚤世孫女一適平陽宋&KR0098;恒&KR0098;恒由紹慶¶
路儒學正借授新州新興縣福縁寨廵檢賁以子夭命&KR0098;恒¶
仲子範為後範有學而文䏻&KR0071;其家者也範生子二弦弢女¶
三先生𫠦著書曰詩曰文曰經子𩔖訓曰集翠裘曰静語皆¶
二十卷嘗鋟諸&KR0922;四方多傳誦嗚呼先生已矣濂也晚出雖¶
不䏻識先生幸&KR0025;鄊先生黄文獻公逰聴談杭都&KR0199;事有如¶
淮隂龔公開嚴陵何公夢桂眉山家公之㢲莆田劉公&KR0500;西¶
秦張公楧虎林&KR0311;公逺齊東周公宻凡十餘人相與倡明雅¶
道而先生齒為最少乃與群公相頡頏&KR0047;北两山間其遺迹¶
<pb:KR4e0004_SBCK_035-8b>¶
班班故在僅踰五十春秋而先軰流風遺韻弗可復見不亦¶
悲夫嗚呼死者固不可作&KR0002;并其言行而不彰將何以為聳¶
善扶俗之&KR0134;扵是徇範之請鉅細畢書之嗚呼先生之名其¶
果待文而後傳㢤銘曰¶
虎林有哲夫&KR0006;秉徳良優柔𥊏義如𥊏利&KR0006;避名如避讎指¶
退以為進&KR0006;謙抑毎自修知分中自定&KR0006;不假外物求天經¶
況𫠦惇&KR0006;血淚交頥流冠冕百行先&KR0006;倫品庶不偷發越見¶
聲詩&KR0006;笙鏞間鳴球律吕素和恊&KR0006;八音交相繆雄章落四¶
海&KR0006;虹氣日夜浮棲霞有名山&KR0006;草木光如油紀徳薦石章¶
&KR0006;千古振諸幽¶
　　著存軒辭(并序)¶
瑞安裴中季和以學行推舉典簿成均扁其軒居曰著存不¶
忘乎親也御史中丞劉君伯温嘗為賦詩以寫其情予復師¶
伯温之意演為琴操三觧使季和援琴而皷之琴悲而不成¶
<pb:KR4e0004_SBCK_035-9a>¶
聲聲信不䏻成也嗚呼孝子之思親果有終極否乎其辭曰¶
人孰無親&KR0006;我親歸于黄土六合之間&KR0006;莫過我最苦風獵¶
獵&KR0006;成音雲族興&KR0006;晝隂我親何在&KR0006;涕泗霑&KR0109;¶
我親雖死&KR0006;我心不死開目則見&KR0006;威儀孔邇何俟當祭&KR0006;¶
始如見之彼蒼者天&KR0006;悠悠我思¶
求親𡨕茫&KR0006;&KR0154;求扵身我身即親&KR0006;一體之分戰兢保持&KR0006;¶
&KR0847;徳日新毫髪不敢愆&KR0006;懼傷乎親上慎旃㢤&KR0006;此謂著存¶
　　端木府君墓誌銘¶
予友端君以善既卒之一年其子智衰絰踵門泣拜而請曰¶
智也罪釁深重禍延先公以洪武癸丑三月乙夘卒于&KR0047;京¶
之官舎夀僅五十又三遂以是年某月某日蔵于巉山東村¶
之原&KR0060;惟先公自少有志事功其善政在人者今多䏻言之¶
又十年則言之者或寡矣又十年則無人䏻言之矣此無它¶
人逺者其言湮世易者其事晦亦恒理爾一念及兹寕不使¶
<pb:KR4e0004_SBCK_035-9b>¶
人興懐乎然而托名文辭者可以垂之無窮千百&KR0010;猶夫一¶
日也此為人子者𫠦恃以無恐願先生進之按學子劉剛状¶
君諱復&KR0004;以善其字也姓端木氏其先為衞人出扵孔門弟¶
子子貢之裔今獨以端稱氏者&KR0025;省文也一遷扵大梁再遷¶
金陵烏衣巷三遷扵溧水縣之巉山其詳𤰅見譜圖記中曽¶
祖時中祖安父&KR0022;逹妣某氏君有逺志不肯寂寂落人後至¶
正&KR0004;以儒試吏江&KR0047;行御史臺同列多貴逰子弟争事表襮¶
君獨㤗然不失其恒行乆咸畏服之俄遷書吏海右憲部君¶
佐部使者行州縣彰善瘅𢙣威聲獨著聞㑹四方兵動東&KR0047;¶
為尤甚君䄂䇿言時政之急如此則可守如此則可戰否則¶
有歛手就䧏而巳上官聞之皆落落不合君仰天歎曰彼以¶
吾發狂言耶時事&KR0025;可知矣扵是悵然有鄊土之思溧水道¶
絶不䏻歸僑居金華日以書史自娱至正已亥¶
皇上親御六軍取金華命常忠武王錢之王聘君至幕下未¶
<pb:KR4e0004_SBCK_035-10a>¶
㡬君辭去㑹有言扵朝者癸夘三月召為徽州府經歴徽為¶
江東大郡政繁而賦殷君悉力佐治百廢具舉功則歸扵其¶
長田賦乆不均民不堪命君即城東建局使民自實田集為¶
圖籍覈盈朒驗虚實而定科繇吏民隂為欺弊痛謫之不数¶
月而畢由是民無逋租官無横歛三皇孔子廟皆築㙜門旅¶
■之制亦廢君或葺或建咸中程式賦不及民皆&KR0002;不知者¶
丙午冬改通判吉州府吉俗尚譁訐素號難治民召父老子¶
弟戒之曰予聞爾民尚豪侈樂訟闘　朝廷子恵元元春¶
雨秋露無不霑濡爾&KR0154;為良民以報　上徳寕梗化以自¶
成耶梗化弗祥天刑𫠦不貸爾其識之民皆惴惴無敢執牒¶
妄訴者丁内艱服除洪武辛亥春&KR0013;召赴京除磨勘司丞時¶
官署新立凡泉粟之出納刑法之是非物貨之變易無𫠦不¶
當讞君&KR0025;本逹支自流徂源勾稽𨼆伏纎芥軒露毎一奏對¶
上&KR0186;廷譽之未㡬升為令君嚴扵限域人見&KR0186;畏不敢有𫠦¶
<pb:KR4e0004_SBCK_035-10b>¶
請托俄僚属皆以貪墨敗磔首東市唯君&KR0014;獨存清白之行¶
益表見朝著間冬十一月超授嘉議大夫刑部尚書君之用¶
刑本諸法律而持以平恕老扵議法者咸以為&KR0098;杭州馬甲¶
飛粮事覺逮繫者百餘人　詔君徃治其獄分郡囚别𫠦¶
人各鞠之合其辭参焉同多者情真否則偽郡守以下皆服¶
罪壬子春三月拜湖廣等䖏𠫵知政事階中奉大夫湖廣素¶
號重鎮属兵戈蹂踐之餘土曠民稀君首下属州民復叢者¶
復其賦一年次閱官書凡粮儲轉輸錢幣出入與夫軍装工¶
役皆預為計畫且㑹官属問事不集者其故何繇皆曰一省¶
𫠦轄府州縣二百有餘逺者在千里外毎官多闕其事因不¶
集君奏請于朝擇在職賢良吏攝其政不数月無事不舉民¶
驚以為神既而以事召還京師俄以疾卒先配石氏前卒&KR0071;¶
王氏子四仁義禮智皆石産也仁先卒君天性甚孝自逰䆠¶
四方不䏻奉驩𦞃下心常慊慊然𫠦得禄賜恒歸以娱親其¶
<pb:KR4e0004_SBCK_035-11a>¶
奉巳則泊如也母既卒一念及之&KR0186;澘然泣下居官䏻守貧¶
甞著座右銘曰為官實難貧然後安事有不可急中存寛又¶
曰心契上天脚踐實地人謂其䏻自警云君状貌秀&KR0646;羙&KR0161;¶
髯音&KR0269;鴻暢或治政弗暇休夜則焚膏命諸子環侍取書之¶
嘉言善行歴歴訓戒至夜分乃止故翰林學士朱升甞謂君¶
為人其謙退似懦夫其專謹似腐儒瞻視精悍似俠客掀髯¶
談世事似辨士而其精神超越又似逸人仙者君子謂為實¶
録予托交扵君頗乆而著勲焯䏻固後死者之責銘嗚呼辭¶
然而年日巳邁文日以衰無以&KR0063;四方之求近因燔毀筆硯¶
一切謝絶之而中心猶以為未慊也雖然智之𫠦謂則有不¶
得而忘情者遂𤰅采剛之𫠦録而繫之以銘銘曰¶
惟士也良有志則剛如挾干將始晦而夷出遇而熈一躍而¶
飛筮仕府僚因賦定繇功而不驕轉佐方州革俗以媮訓言¶
繭抽磨勘設曹蚕絲牛毛孰得而逃進領秋鄊&KR0022;憲是經中¶
<pb:KR4e0004_SBCK_035-11b>¶
乎凖繩徃莅大藩以執政原江漢又安材長如河夀則弗多¶
其如命何有子治經足繼簮纓縦死猶生巉山之原木古泉¶
寒銘在不刋¶
　　正誼堂銘¶
三代而下惟漢董仲舒冣為醇儒其輔江都易王也告之以¶
正誼明道之語千載之逺人猶誦而法之此無它慕之也長¶
樂有士名時貢其姓亦董氏以文行入選亦充　椘王府¶
伴讀朝夕執遺經侍　王&KR0271;陳内聖外王之道遂慕仲舒¶
之言取正誼名堂徴予銘銘曰¶
惟仲舒氏其徳之醇其四方之𫠦則傚其有間扵越秦矧同¶
出扵巳姓&KR0847;&KR0004;亦一氣之分雖𣲖别而枝殊比之異族而尤¶
當親其𫠦親親之伊何正義是遵赫明命之在目思制事之¶
有倫豈絲髪之敢&KR0059;察夫人之相因廓然大公一歸至仁此¶
𫠦以務為&KR0716;正鄙其詐力不足稱扵大君子之門更生之許¶
<pb:KR4e0004_SBCK_035-12a>¶
王佐㫁不爲夫而孟堅之著論乃徒致扵紏紛有羙董生文¶
行孔馴當侍經扵帷幄曰摩切扵典墳苟拾級而漸升又安¶
知不爲王𫝊之尊名&KR0002;同而實同將何愧乎古人彼峻者堂¶
聳以華棻我銘其楹用代書紳¶
　　仁和圓&KR0063;菴記¶
杭之仁和去城東五里𫠦有浮屠菴曰圓&KR0063;乃雪菴禪師之¶
𫠦築也其地當元季爲戰闘之區莽無居人及歸職方而後¶
遺民稍集徃徃好勇𥊏利屠羊豕以成肆師惻然憫之托鉢¶
行化有禇道真與金薌者首迎禮之先是道真之家人夢異¶
僧至其廬倡偈爲贈及見師容貌服飾儼然與夢中不殊道¶
真即言之扵衆翕然&KR0025;化遂與薌日乞食饋師且請扵右族¶
胡國材共建精舎一區葉氏婦聞之&KR0162;地爲基以尺計者縦¶
袤&KR0002;干横延&KR0002;干扵是道真因之鳩工前敞脩門中峙佛殿¶
後聳堂宇翼以两廡而外則垣墉四周庀事扵洪武甲寅春¶
<pb:KR4e0004_SBCK_035-12b>¶
二月甲子至秋七月某甲子&KR0205;訖㓛焉屋以間計者二十粟¶
以斛計者一百工以日計者五百師欲垂爾後人乃不逺千¶
里介予學子童徽来請記予&KR0060;疑之當兵戈始息創殘猶未¶
起何暇&KR0025;事扵佛乎縦師言之而疇將聴之徽曰不然師之¶
事則有異扵人者師本辨章寳寳公之子生有異徴年十五¶
慨然慕道思以善法度人徃依帝師法子朶兒班大師薙落¶
為僧遂杖錫&KR0047;㳺偏𠫵閩浙諸尊宿得法扵伏龍山千岩長¶
公去棲越之范蟸岩岩有虎一夕避去師&KR0004;不知書静㝎之¶
乆發為頌賛自然與道合以是之故人愈趨之而庵成無難¶
者予因歎曰人苦無志耳果䏻以善導人而人孰不化之豈¶
惟浮屠氏㢤然而浮屠氏以荘嚴楼閣為有為縦有福報亦¶
人天小果耳其中必有無為之道存𫠦謂無為之道者無小¶
無大無内無外無成無壊無欠無餘不為諸佛而有𫠦増不¶
為凡夫而有𫠦减淵黙不言而聲如恐霆凝㝎未起而身徧¶
<pb:KR4e0004_SBCK_035-13a>¶
沙界是則𫠦謂圓&KR0063;者也一庵云乎㢤惟師&KR0014;契事理之不¶
二者必知予言為有㩀徽歸尚以是語之師舊名孛羅帖木¶
児今改可傅字無授髙昌人雪庵乃其徒𫠦號盖尊之也¶
　　題氷壺子傳後¶
松陽周世英其名為繹祖通&KR0052;書有長者行凡遇過客匱乏¶
者必傾貲濟之客去藐然不記其姓氏然扵利養榮名尤視¶
之泊如也近舎二十里有火光發山中上燭霄漢連夕不㓕¶
有精其藝者宻告世英曰此白金之祥也唯姜氏之地其鑛¶
獨夥公片言可得之慎毋&KR0165;也公叩諸姜氏果見&KR0025;遂㝎劵¶
持泉與之擇日將鑿石取鑛或譏姜氏曰爾家就其地軋麻¶
為油数世矣利孰大焉柰何鬻之鬻之果義乎非義乎世英¶
聞之歎曰不義在我非彼之罪也乃折劵棄泉以其地還姜¶
氏姜氏亦固請曰長者固寛厚宵人將何以自寕敢辭世英¶
深拒之乃已姜氏後知其故歸采白金滿籝當元之季有以¶
<pb:KR4e0004_SBCK_035-13b>¶
縣丞告身&KR0025;驛逓中至者啓視之則世英氏名州里也莫知¶
其𫠦&KR0025;来盖世英遇士有恩故薦諸朝署而授之官世英曰¶
吾白髪垂領已焉用此為㢤竟不上惟優㳺林&KR0676;間卜地以¶
為樂丘作繭菴一區時招朋命觴以自娱世英之賢行甚多¶
今姑舉一二餘則可以例知也士大夫以世英㓗清號曰氷¶
壺傳之歌詠之且成卷軸矣𩔖多綺綉其辭以為工而無関¶
其實行予不敢效尤特書此扵卷末使周氏子&KR0002;孫蔵之時¶
出而&KR0026;之不有蹶然而興起者吾未之信也¶
宋學士文集卷第三十五　翰𫟍别集卷第五¶
<pb:KR4e0004_SBCK_035-14a>¶
