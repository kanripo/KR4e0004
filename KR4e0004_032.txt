# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.602944
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0229-032宋學士文集-卷第三十二.
<pb:KR4e0004_SBCK_032-1a>¶
宋學士文集卷第三十二　翰𫟍别集卷第二¶
　　故金母翟氏夫人墓誌銘¶
洪武乙夘七月三日故金母翟氏夫人以疾卒于&KR0047;京之寓¶
舎夀七十六卜以其月二十四日奉柩還塟故居無為州巢¶
縣之槖臯鎮其子朝興既備書卒塟&KR0010;月刻石以寘玄堂復¶
介予友錢顒状其羣行請立銘扵墓門按状夫人世居無為¶
州城偃月池上今遷扵槖臯父大成巢縣稅務副使母徐氏¶
夫人自㓜温醇荘重嶷然如成人父母有命毫髪不敢違事¶
姊&KR0002;兄亦盡其愛敬之道故一家竒之皆言慎擇𫠦居不可¶
與凡子年十六始歸同縣金君斗輔今封鎮國將軍僉大都¶
督府事夫人既歸孝養舅姑甚至婉愉其容色唯恐有咈其¶
意晝食之間未饋食不敢先飯或遇有疾具𪔂烹藥齊嘗而¶
後獻其扵四時祭祀之禮尤謹祭器必親滌濯瀕祭心存目¶
著儼乎&KR0002;有覩者助鎮國公以節儉植家凡為伉儷者六十¶
<pb:KR4e0004_SBCK_032-1b>¶
年相敬如一日未嘗以片言相加遺人以為難遇諸内外婣¶
族一循禮節&KR0002;鄰曲&KR0002;傔媵亦皆有恩惠故稱夫人之徳者¶
無間言生子男四人長温次良次恭皆先卒季即朝興驍勇¶
而有謀當元季兵亂四海𪔂沸&KR0010;乙未&KR0025;¶
皇上渡江與諸將削平江東取淮淛下湖湘定中原收西蜀¶
十五年間與有勞烈遂由同知振武衞親軍指揮使司事陞¶
為本衞指揮使階昭勇大將軍改鎮國將軍僉大都督府事¶
扵是司勲援例　上聞夫人致有今封鸞誥賁臨人皆為夫¶
人榮不幸以一疾終嗚呼夫人其飭躬也儉其奉上也孝其¶
事夫也敬其迪子也嚴其使下也恵五者備矣其無愧婦道¶
母儀者乎銘曰¶
葆貞則&KR0006;循天經(叶)篤孝敬&KR0006;奉尊章親滌濯&KR0006;慎烝嘗事¶
夫以敬&KR0006;終身不爽(叶)子為武臣&KR0006;&KR0025;征四方斬將搴棋&KR0006;¶
紀功太常鸞誥自天&KR0006;燁其寵光夫人雖歿&KR0006;令名不亡槖¶
<pb:KR4e0004_SBCK_032-2a>¶
臯之原&KR0006;山秀水明(叶)太史作銘&KR0006;薦此石章¶
　　佛心了悟本&KR0116;妙明真凈大禪師寜公碑銘(有序)¶
臨濟正宗九𫝊至扵東山演公全機大用譬猶日月行天罅¶
𨻶畢照其弟子上承法印&KR0271;拓覺源固不可以一二數就其¶
𫝊𣲖尤著者言之其一為圓悟勤其一為天目齊其一為&KR0271;¶
福寜圓悟而下又岐而為三曰&KR0849;丘𨺚曰此庵元曰大慧果¶
其道多行扵&KR0047;天目六傳至海雲簡&KR0271;福六𫝊至金牛真其¶
道多行扵北佛性無&KR0047;北而佛法亦然其融通混合覃&KR0013;無¶
際震盪鏗鍧靡間幽顯論者未易多此而少彼也金牛世適¶
實大湖無用寛其又鐡中之錚錚者歟無用之子則吾一源¶
師其人也師諱永寜一源字也自號虚幻子俗姓朱氏淮東¶
通州人世為䆠族父某母隴西李氏師既生舅氏吉安郡守¶
某愛其&KR0219;慧命為嗣年六&KR0010;入郷校經籍即䏻暗記且了其¶
大意然非性之𫠦樂也聞人舉佛陀號&KR0205;注耳聳聴九&KR0010;懇¶
<pb:KR4e0004_SBCK_032-2b>¶
求離俗父母弗之許&KR0186;連日不火食乃使依族婣摸上人扵¶
利和廣慧寺利和州之望刹宋有淮海肇禪師&KR0003;法度人聲¶
聞當世前一夕寺衆同夢迎禪師次日而師至識者異之謂¶
禪師乗願輪而再世焉十二&KR0010;㳺&KR0045;之雍熈寺㑹主僧来峰¶
㤗編禪林𩔖聚成師覧之𥬇曰此古人糟粕耳㸃檢何為河¶
&KR0047;王童童竒其㓜而器之屬僧録司給牒薙度為沙門尋受¶
具足戒自時&KR0847;後蓬累出㳺浙河西見諸大老下語無𫠦契¶
中&KR0280;海方柄法蘇之萬夀留之經年巳而入穹窿山謁克翁¶
紹克翁察其志不凡俾掌蔵室時年巳十九矣一旦欲歸鄊¶
行省覲禮至毗陵約明極昶扵焦子山精修禪㝎稍渉睡昏¶
則戴沙運甓懸版坐空如是者五年明極曰蔵主見觧且至¶
宜徃參人遂至淮西太湖山求印可扵無用無用門庭嚴峻¶
師方入户厲聲叱出之師作禮于門外合爪而立乆之乃許¶
入見問曰何䖏人師曰通州曰淮海近日&KR0313;虚&KR0002;何曰沃日¶
<pb:KR4e0004_SBCK_032-3a>¶
㴞天不存涓滴曰不着㷮道曰請和尚道無用便喝師退就¶
禪室徹夜不𥧌一旦聞無用舉雲門一念不起語聲未絶而¶
有省急趋入堂無用便打然知師頓悟令造偈拈趙州師立¶
成曰趙州狗子無佛性萬家森羅齊乞命無底藍兒盛死蛇¶
多𣷹少减無餘剰無用嗒然一𥬇復舉證道偈問師曰掣電¶
飛来全身不顧擬議之間聖凡無路速道速道師曰火迸星¶
飛有何擬議敵面當機不是不是無用振威一喝師曰喝作¶
麽無用曰東𤓰山前吞匾擔捉住清風剥了皮師不覺通身¶
汗下亟五體投地曰今日方知和尚用䖏無用曰閉着口自¶
是侍左右者三年且以㫁厓義𫠦賛己像親署一花書授師¶
曰汝縁在浙逢龍即住遇池便居師遂還浙時虚谷陵元叟¶
端瀬翁慶幻住本天如則各㩀名山逓展化機師皆徃扣擊¶
道相脗合而幻住尤譽師弗置元祐庚申延師徃廣徳&KR0350;𦭘¶
扵大洞中洞左有實相寺馬祖弟子澄公道&KR0163;師爲起廢重¶
<pb:KR4e0004_SBCK_032-3b>¶
新之同時有無一全遯跡扵石溪石溪與大洞相望人謂廣¶
德二&KR0372;露門至治癸亥宜興之龍池請師建立禪居師以名符¶
懸記欣然赴之作室以間計者凡數十命之曰禹門興化庵¶
先是山顛有龍池其深叵測龍出每大水民甚苦之師召龍¶
受三歸依戒龍不復出師居之乆復厭其未幽&KR0201;也擇絶巘¶
作室以居至壁立如削䖏斵木為棧鉤環連鎻棲板扵空中¶
不日告成師足不越戸限者二年學徒聞風遐邇坌集師亦¶
不䏻悉拒也帝師大寳法王稔師之道行降師&KR0197;曰弘教普¶
濟禪師㤗定乙丑州西之九里有地曰青山山明水秀前僧¶
副周某延師之至為創寺一區因以九里名之師曰善則善¶
矣僅二紀必當變遷時人盖不之信也至順庚午出世住李¶
山禪寺瓣香酬恩卒歸之扵無用俄有詔集桑門千七百人¶
閱毗盧大蔵經一七日師陞座敷繹正法天降&KR0372;露之祥甫¶
三年退歸龍池時元叟主𩀱徑月江印主雲峯皆招居第一¶
<pb:KR4e0004_SBCK_032-4a>¶
座辭不赴元統甲戌淛西江東道廣教總管府具䟽請主常¶
之天寜萬夀州守戍將敦勸尤力師漠&KR0002;無聞或激曰大法¶
火冷&KR0069;寒師乃欲自睱自逸耶師為蹶然而起寺常灾方議¶
經營前住持幽岩静夢殿楹仆地師以隻手搘之暨師之至¶
果為新釋迦寳殿塐佛菩薩天神諸像雄&KR0227;諸刹踰八年有¶
言師扵順帝者錫&KR0197;曰本覺妙明真凈禪師至正壬午江&KR0047;¶
行宣政院命師主大華蔵寺師舉龍門膺伐之明年復命&KR0024;¶
天童景徳禪寺師堅以疾辭又退歸龍池宜興銅官山&KR0199;有¶
北嶽菩提院燬于㑹昌士潘敬之重搆焉師以九里寺助建¶
法堂文室之屬以年稽之正二紀矣人益嗟愕謂師䏻前知¶
戊子有㫖趣入覲&KR0003;法扵龍光殿上恱賜金襴法衣兼以玉¶
環加師&KR0197;曰佛心了悟大禪師帝師亦有綘&KR0129;毳㡌之賜居¶
無何奉㫖凾香至五㙜山曼殊大士為現祥光五道明年陛¶
辭南還道過維&KR0045;鎮&KR0047;王波羅普化率妃嬪等延師入官禀¶
<pb:KR4e0004_SBCK_032-4b>¶
受大戒賜以白金盂及僧伽&KR0058;衣遣司馬護還龍池庚子師¶
為慕道者𫠦逼出領善卷寺寺巳弊師施𡍼塈丹雘之功且¶
甓其寳街明年募善士萬人為萬善同歸會二晝夜及瘞兵¶
後枯骨至無萬數壬寅又退歸龍池癸夘廣徳大旱師徇鄊¶
民之求結壇誦呪焚㖵未終大雨如瀉&KR0010;乃豋衆愈知師有¶
道不容其還強住麻蕻山慈慧禪庵未㡬成大叢林國朝洪¶
武戊申又退歸龍池巳酉夏六月師示㣲疾屬弟子宗珦栽¶
&KR0083;製内外衣且曰吾將逝矣或以藥劑進麾去之十五日自¶
興化庵移龕至絶巘𫠦居十七日昧爽師起沐浴服&KR0083;衣索¶
茟書偈云七十八年守拙明明一&KR0163;敗闕泥牛海底翻身六¶
月炎炎飛雪書畢側卧而化停龕七日容貌如生先一月龍¶
池水忽涸及師順寂噴湧異常時君子知為異徴黒白戀慕¶
各衣衰麻繞龕悲啼如丧考妣至有然頂灼臂以為供養者¶
執紼之人盈萬茶毗有五色光現齒牙舌輪及𫠦持數珠皆¶
<pb:KR4e0004_SBCK_032-5a>¶
不壊設利無筭烟到中林亦纍纍然生人競折枝取之至扵¶
&KR0069;土亦掬取淘汰𫉬者亦衆扵是門人志舜志思等各分餘¶
骨與不壊者以某年同日就龍池太平齊山𬗋雲山麻蕻山¶
五𫠦建塔蔵焉世夀七十又八僧臘六十有五師氣貎雄&KR0646;¶
身長七尺有餘音吐鴻亮其接物也不以貴賤異其心𫠦至有¶
無不傾向&KR0002;中書右丞相朶兒只若江淛行省左丞相别不¶
花&KR0002;趙文敏公孟頫&KR0002;馮内翰子振尤𫠦賔禮者也四民来¶
獻薌幣衣&KR0130;者肩摩而&KR0209;接既無虚日師既受即以施人曾¶
無毫髪係吝其自䖏則布&KR0129;糲食沛然&KR0002;有餘凡發為文偈¶
了不經意引&KR0083;行墨而空義自彰有四㑹語行于世其嗣法¶
弟子則季山之仁奉報本之紹洪芙蓉之志恭顯徳之紹善¶
也其𫠦度弟子已出世者則祥符之紹宻之寜之仁性竹山¶
之祖瑛&KR0047;禪之祖勤也未出世者則祖珉維祖宗㑹紹仁祖¶
瑜祖林等也師之道徳𫠦霑丐者可謂侈矣師示寂後之七¶
<pb:KR4e0004_SBCK_032-5b>¶
年仁性親撰行業記一通同祖珉謁余扵禁林以塔上之銘¶
為囑嗚呼古之學者孳孳為已及覺門巳證懼失其傳無以¶
續佛慧命不得已而出世為人後世乃藉是以為榮觀豪攘¶
巧取無𫠦不用其極果何為者耶有&KR0002;師者得法之後固拳¶
拳以度人為急及主大刹屢退養龍池雖天童實厠五山亦¶
揺首弗顧其髙風峻節如祥麟威鳯可望而不可即何其賢¶
耶人疑為淮海之後身信不誣也聞師之風者可以自省矣¶
是宜銘銘曰¶
東山紹法統大弘臨濟宗一燈百千燈充滿扵南北大湖欝¶
葱蘢中有善知識怒罵作佛事見者&KR0186;畏縮唯師膽如山深¶
入了不礙振威聞一喝有&KR0002;霹&KR0430;飛凡情亦䘮失通身汗如¶
雨&KR0350;茅巖洞居&KR0003;戒毒龍聴文彩漸彰露屡典大伽藍蔚為¶
人天師敀依者如雲師以方便力破除煩恼障沃沃甘露漿¶
随量各充足况示莊嚴相随䖏起樓閣五色空中現若兠率¶
<pb:KR4e0004_SBCK_032-6a>¶
天宫人見稱有為我以無為故應物而見形中心儼不動孤¶
雲本無着動静皆自然不識世間事何者為聲利但觀龍池¶
水如我性清凈預言化期至剪&KR0083;以為衣坐脫目㣲&KR0578;入彼¶
寂滅&KR0163;茶毗顯祥異神光互旋繞白烟及林木皆生設利羅¶
四輩悉號慟五䖏蔵靈骨以表正法幢千古無壊者此以何¶
因縁木無生滅故我出廣長舌賛述師功徳鑱諸無縫塔&KR0017;¶
神共訶護具官金華宋濂撰¶
　　連州黄府君墓誌銘(有序)¶
湖之徳清縣令黄以貞自造大父府君行状徴余為塜上之¶
銘余以耄辭&KR0071;捧幣而進余益以䛕墓受金為嫌辭然以貞¶
請之益切或至扵灑泣孰無父母也不覺為之感傷因返幣¶
而叙之曰府君諱慧字志髙黄氏廣東連州人世居城&KR0047;龍¶
津門上曽祖某祖某父粱宋大理評事母&KR0253;氏府君凝重端¶
慤壹以誠遇人發言未嘗弗踐善貨殖之道致家殷盛或侔¶
<pb:KR4e0004_SBCK_032-6b>¶
扵素封然立心仁恕出内布帛權度如一不敢髙下其手衆¶
物驟貴&KR0186;殺直以平之人有竒窮不自振者具羞服以起之¶
雖釋老氏其宫弊壊為之苴&KR0024;嚴飾𫠦費甚夥弗靳也&KR0010;序¶
之間又率循其教蕆法事設醮祠為民徼福其天性𥊏善𩔖¶
如此州里之人頼之一則曰寛厚長者黄君也二則曰寛厚¶
長者黄君也年七十又八不幸以元至正巳丑九月五日以¶
一疾不起上距𫠦生之&KR0010;則宋咸淳壬申也卒後之明年庚¶
寅某月日塟于州西髙良郷之原既而宼侵兆域堪輿家謂¶
不利復以某年月日改瘞小水山之陽禮也府君配文氏婦¶
徳母儀皆有可稱子男一人懋女二人歸李某文某孫一人¶
即以貞明經脩行由陽山教官召試吏部選授今官階陞承¶
務&KR0048;以政事聞曽孫男二人某某昔者李文公習之自為其¶
租實録乞銘扵昌&KR0058;韓公其言有曰先祖有羙而不知不明¶
也知而不𫝊不仁也後世論者未嘗不羙習之之孝今以貞¶
<pb:KR4e0004_SBCK_032-7a>¶
之行當無愧扵習之特以余文非昌&KR0058;無以慰其請不能不¶
欿然也然雖徇孝孫之志發潜徳之光尚可以人而廢之乎¶
扵是忘其鄙陋為序其事而造銘曰¶
以誠勤物其行孚扵人也以善遺後其徳叅于天(叶)也孫枝¶
茷骫其進欲凌雲也本根發舒碩大且蕃也無善不報皦皦¶
&KR0002;朝曒也太史勒銘𣗳之于墓門也¶
　　題唐太宗哀冊文後¶
天台詹君國器𥊏古如𥊏利近扵汴梁市中購得禇豋善𫠦¶
撰唐太宗哀冊文一卷&KR0199;嘗蔵相㙜岳珂倦翁家後有北燕¶
喬簣成𫠦題定為唐人書詹君既自識其左復請濂一言之¶
濂聞唐故事哀冊國之大典也非職載筆至司鈞衡者不敢¶
為之登善自貞觀二十二年九月已亥為中書令二十三年¶
三月丁夘太宗不豫四月己亥幸翠㣲宫五月已已崩于含¶
風殿庚午奉大行御馬輿還京師當是時豋善秉政中書緝¶
<pb:KR4e0004_SBCK_032-7b>¶
熈帝載者已九月哀冊必屬之盖無疑也此卷當為命槀之¶
第二故扵二十三年下闕&KR0010;次已酉五月甲辰八字嗣皇帝¶
下不書治字家𫝊縉雲下無髙祖配天一人有慶八字遡悲¶
風扵長下闕術字然特其闕文耳徴之大詔令蘿圖琬琰集¶
文粹文𫟍諸書其更改又各有同異殆不䏻悉数也濂&KR0060;按¶
正史&KR0258;史咸謂太宗以八月庚寅日塟與大詔令等書並同¶
庚寅則八月之十八日也今獨云庚子則是月之二十八日¶
不知何以有一旬之差將史誤耶或藁本之筆訛也嗣皇帝¶
之名不書懼瀆也其理固當太宗之崩既書二十六日已已¶
矣年月甲子&KR0004;何足𨼆諱而懸空之耶尤有不可得而暁者¶
相去七百餘載其事不可臆度未可以&KR0205;言也&KR0002;論字畫當¶
為豋善𫠦書豋善&KR0004;師虞世&KR0047;晚入右軍之室故唐之䏻正¶
書者僅二十八人而豋善居三四之間此卷温潤似虞其結¶
體則多法右軍世之人徒見豋善𫠦書或與薛稷𩔖者遂疑¶
<pb:KR4e0004_SBCK_032-8a>¶
之殊不知先哲有兼人之才而其作字&KR0004;不拘一體張㒹善¶
草書至其小楷極端謹有法傳其學者唯顔真卿得之爾觀豋¶
善者宜以是求之簣成雖&KR0197;䏻鍳古其言似不足徴也國器¶
尚永寳之翰林學士金華宋濂題¶
　　贈蕭子𫠦養親還西昌序¶
天下之道唯孝與忠是謂秉&KR0212;萬古攸同矧惟成均首善之¶
地風動四方罔不&KR0025;化其居是職者其有不&KR0357;然自省者乎¶
昔陽成之為司業也立諸生舘下而誨之曰人之為學忠與¶
孝耳諸生有乆不省親者乎明日謁城還養者二十人諸生¶
且爾况為其師者苟鶴髪之親在堂其心又將何如乎此余¶
扵西昌蕭君之事不䏻忘言也蕭君名執字子𫠦居武山之¶
西山形㧞起如旌旗浩翠淋漓積自古&KR0004;土沃而泉&KR0254;蕭君¶
朝樵扵白雲之岑暮而言旋買鮮扵溪過濁醪扵東鄰婆娑¶
起舞親側奉觴上夀親既醉蕭君亦㣲酡抃手&KR0084;曰武山崔¶
<pb:KR4e0004_SBCK_032-8b>¶
崔有雲英英止武山如藍川流不停止我奉我親其樂莫與¶
京止樂&KR0006;樂&KR0006;我衣之翩我顔之頳止蕭君之樂無日不然¶
&KR0002;將終身焉㑹科目之興有司強赴江西秋闈名在前列巳¶
而上&KR0047;宫選授國子録𫠦授經皆公侠家之子見蕭君䏻古¶
文辭皆心服之業將成蕭君獨有不䂊色然人問其故&KR0186;潸¶
然堕淚曰吾親髪盡白矣臚氣下上不自寜矣武山夜鶴暁¶
猿遲余歸乆矣扵是走白丞相府其辭甚切吏㧦扵文墨徃¶
来參稽閱一&KR0010;而始報可蕭君治行李将歸激者曰蕭君之¶
𫠦見一何果㢤抱卓&KR1400;之才當用才之時何不一試而歸今¶
蕭君之同官或拜御史或擢縣令矣使蕭君少&KR0216;湏&KR0119;銅章¶
青綬豈不足以榮其親㢤賛善大夫宋濂曰是惡足以知蕭¶
君蕭君不忘孝扵親其有不忠扵君者乎惟念成均為首善¶
之地故不敢冐爵禄以失菽水之驩爾不然是有愧陽城之¶
諸生矣尚何足以言蕭君乎銅章青綬之榮子謂蕭君他日¶
<pb:KR4e0004_SBCK_032-9a>¶
不為之乎激者無以對扵是出酒飲蕭君率同志賦詩一章¶
成則蕭君為之欣然引滿頺然就醉片㠶西上抗手而别洪¶
武六年六月二十四日金華宋濂序¶
　　廬陵劉徐生墓銘¶
翰林編&KR0113;官振唯奉　詔攝御史行縣北藩舟泝黄河忽夢¶
内兄劉徐生相逢里中穫溪上脫&KR0227;命酒曰徐生與弟為結¶
髪友恨輸先着鞭耳其情驩甚及覺悵然興懐賦楚辭一章¶
擊楫而&KR0084;之暨還&KR0047;京將寫辭以&KR0009;或有告者曰徐生亡矣¶
唯不勝其悲居亡何徐生之父作書遺唯曰徐生相&KR0025;至郢¶
者乆遣歸謁先塋竟溺景陵之深川越九日得屍又八日旅¶
殯郢城東子胥㙜下嗚呼肺肝盡割裂矣老身將何以䏻存¶
耶自造權厝誌一通幸請銘金華宋先生先生嘗見徐生頗¶
愛焉當不靳扵辭即弗靳徐生不死矣唯泣為余言余也不¶
敏無以塞其父之悲頗聞徐生曰記萬言為文有竒氣頃刻¶
<pb:KR4e0004_SBCK_032-9b>¶
風雲變化雷㫪雨澤有不可測度者而古今詩尤嘉人稱為¶
詩伯州里器之謂廬陵有二俊其一唯也唯舉進士河&KR0047;第¶
一人八仕于朝徐生益自愛秘期乆積而大振方岳重臣及¶
部使者咸遇以賔禮欲辟為屬辭弗就見唯受經扵余亦欲¶
&KR0018;笈来相&KR0025;今死矣豈直其父與唯之悲余亦為泣下霑&KR0109;¶
何也牛毛非不多而麟角獨䏻專也嗚呼生死之機伊誰執¶
之而顛倒&KR0002;是耶嗚呼徐生字子卿卒時實洪武八年三月¶
十日年二十有六耳曽祖某祖某父&KR0003;以進士起家官承事¶
&KR0048;安陸府通判母蕭氏妻曽氏二女皆在㓜其父俟報政返¶
骨&KR0830;廬陵水豊之故郷且為立嗣嗚呼徐生之卒為善者或¶
懼矣夫銘曰¶
將鬯而遏之&KR0649;不如薋方出而折之麟不如麛爾之生也不¶
幸絶𩔖之已而已而大化之𡨕茫吾將尤誰¶
　　莆陽王徳暉先生文集序¶
<pb:KR4e0004_SBCK_032-10a>¶
給事中王寅敬伯詣濂玉堂之署殷勤請曰寅之伯父冣樂翁¶
諱朝字徳暉莆田人也其學出扵同安尹陳公仁伯莆田之先¶
逹有二陳焉一則仁伯一則國子丞衆仲皆以文鳴于時實兄弟¶
也其學又出扵&KR0047;塘趙氏之孫祕書公伯暐祕書公二陳之外¶
主父也翁之𫠦學淵源既正而其支流之相承遇奔石怒崖¶
則噴薄如雷霆及至演迤平曠則煥然成文&KR0002;綺縠之乍舒¶
一翕一張𩔖有物以司其柄者養之深而積之厚期大振于¶
時柰何其数之竒再試鄊闈皆不利竟以布衣教授州里以¶
終遺文散落扵兵燹十不存一寅愳其泯沒而不𫝊也求得¶
詩文&KR0002;干首𨤲為十卷翁之友方君烔門人陳君虚中將刻¶
&KR0922;以𫝊願先生為之序濂受而讀之詩則森嚴踔厲有蒼淵¶
之色文多簡古峭奥而其有餘不盡之意恒見扵言表人䏻¶
玩繹之乆方始得之其淵源有自誠如敬伯𫠦言不宜以無¶
𫝊頗求翁之致是者亦由其養氣之充積學之宏乎盖翁家¶
<pb:KR4e0004_SBCK_032-10b>¶
甚貧或併日一炊每&KR0045;&KR0045;有喜色臨財甚介毫髪不苟取𫠦¶
見一定屹如丘山力憾弗䏻動儻渉非義&KR1983;金遺之不遷也¶
唯㳺心古&KR0004;思欲起聖賢而與之周旋故嘗以止分為樂人¶
叩其自得則曰守隂之宅蹈陽之庭風行雨集金㫪玉鳴庳¶
非吾窒崇豈我榮夷夷于于而獨適其適不亦可乎嗚呼翁¶
之𫠦見&KR0002;此其殆有徳必有言者乎濂未&KR0227;&KR0186;授經學文扵¶
郷先逹&KR0002;淵頴吴公立夫内翰栁公道傳文獻黄公晋卿皆¶
天下名士悉得供灑掃之役其淵源非不正也第以受資平¶
凡無以深詣而逺到年周甲子而踰六齡猶不䏻自振視翁¶
之作不㡬扵有愧㢤雖然濂不䏻文而評文恐未有先之者¶
世之骫骳萎弱之文不脫&KR0163;屋之故態者反足以襲&KR0145;髙位¶
而翁卒終于布衣戴章甫衣逢掖者不知果有公議否乎濂¶
特徇敬伯之請妄置品評扵篇端其有激也夫其有感也夫¶
　　恭題¶
<pb:KR4e0004_SBCK_032-11a>¶
御賜文集後¶
洪武八年&KR0010;次乙夘春三月壬辰¶
皇帝御乾清宫召臣至問前御史中丞劉基何曰成行臣以¶
翌日對&KR0071;問病𫝑不革否還可自力至家否臣復具以聞時¶
基有霜露之疾　上憫其為開國&KR0199;勲特降手𠡠令起居¶
注郭𫝊宣示之俾還山以便侍養然　聖𠂻猶念之弗置¶
於是延臣扣其詳語畢　上歩出宫門臣&KR0025;後至丹墀¶
上忽顧内史張淵曰汝徃&KR0145;新刋文集一部賜學士宋濂臣¶
謹叩頭謝淵引臣至典禮紀察司與司副李彬言紀臣氏名¶
扵籍始頒受焉盖文集係御製凡三帙入&KR0922;雖訖尚秘蔵禁¶
中當時受賜者唯太師李韓公善長中書右丞相胡惟庸與¶
臣為三人故内臣致謹之如是也臣仰惟¶
聖學髙逺猶天之不可階而升也其發為　宸章麗日卿¶
雲照臨下土固非蟣虱小臣讃詠𫠦䏻盡至扵寛仁峻徳優¶
<pb:KR4e0004_SBCK_032-11b>¶
遇&KR0199;勲及寵異文學侍&KR0025;之臣恩意两盡尤非前代帝王之¶
𫠦可企及也臣抃蹈之餘故備書&KR0063;對之語與𫉬是¶
寵賜之由扵篇末俟他日歸田當造為&KR0686;笥飾以𩀱金龍尊¶
閣扵山中云是月三日癸已午時具官臣宋濂盥手謹記¶
　　故奉訓大夫僉提刑按察司事王府君墓誌銘¶
濠梁王佐其先府君之歿越六年矣今奉工部主事杜君環¶
状来徴墓門之銘不覺為之愴然而悲盖當¶
皇上飛龍淮甸定𪔂江表弓旌四出旁招俊又濂時&KR0063;聘而¶
起擢典儒㙜而府君亦杖筞轅門思以勛業自砥礪薦紳之¶
士多劀目禮之濂雖不泛與人交聞府君崇論谹議亦未嘗¶
不傾耳而聴及退毎自愧自歎以為弗䏻及自後離合靡常¶
迨濂𠕅召入禁林府君已作土中人載感疇昔銘欲不作可¶
乎按状府君諱謙字習古濠州定逺人曽大父某大父某皆¶
肥遯丘園人&KR0197;善士父子良敏給而多智㝎逺令酷愛之俾¶
<pb:KR4e0004_SBCK_032-12a>¶
為書佐未㡬&KR0024;吏尉司遷霍丘縣以積勞升安豊府史逹官¶
知其䏻辟為河&KR0047;行省理問&KR0122;未命而終母&KR0253;氏府君𥊏讀¶
書知&KR0212;倫大義習為聲詩音節韻趣皆有法推擇為定逺縣¶
吏出謀發慮皆中肯綮令長以賔禮遇之元季政乖豪傑並¶
起府君拊髀歎曰事急矣保宗族以拯&KR0058;民可也乃走頴毫¶
&KR0003;其軍帥曰民罹虐政不得已起為亂矣當思有以靖之䖍¶
劉人以逞𫠦謂如水益深如火益熱者也無乃不可乎軍帥¶
聞其言以為才交薦之擢萬夫長五轉至工部尚書非其𫠦¶
好也當是時盗&KR0091;名字者皆烏合之衆散澷無統𫠦經之䖏¶
唯務焚掠千里為荒墟府君察之度必無𫠦成謂𫠦親曰區¶
區豈欲&KR0025;戎㢤&KR0108;不顧身出編虎&KR0161;者志欲生烝民也今&KR0002;¶
是猶魚㳺釡中耳竈火已然尚自謂得計耶吾聞¶
真主已建都金陵寛仁愛人四方之民争引領望之不去禍¶
將及扵是乗間挈家&KR0047;渡府君之婦兄太師李韓公善長時¶
<pb:KR4e0004_SBCK_032-12b>¶
已在¶
上左右亟言之　召見扵青龍殿與語大恱㑹新設執法¶
議理司方將選人以授遂　詔為執法官府君悉心詳讞¶
務恊厥中人稱為平&KR0098;丹陽令白齊因公致罪當棄市府君¶
以情可矜恕敷奏　上前得貸死知&KR0063;天府王子謙坐事¶
械繫者乆府君惜其材議&KR0025;末减由是　上簡注之深升¶
為中書貟外&KR0048;轉遷提刑按察司事階奉訓大夫府君廵行¶
郡縣見貪墨&KR1500;民者必擊去之唯恐弗亟餘則務存大體觀¶
風宣化而已一日天大風晝晦　上下詔求直言府君歴¶
述灾傷之病民竟為之罷徴俄得末疾家居者乆之以洪武¶
三年四月二十七日卒于京城之寓舎夀五十又七以九年¶
二月日塟于某山之原娶李氏子男二人作曰𩦸先十八年¶
卒仲曰&KR3336;即来徴文者篤學好古凡法帖名𦘕多䏻鍳㝎且¶
善虞世&KR0047;書以材選充忠顯校尉飛㷱衞千户𫠦鎮撫女二¶
<pb:KR4e0004_SBCK_032-13a>¶
人適魯某孫志逺髙某孫男一人寜安府君軀幹昻聳而容¶
貌&KR0243;澤恂恂儒者也或共其論議&KR0186;掀眉吐氣指方𦘕圓衮¶
衮數千言不休臨大事之際神采精𦂳毅然有不可奪之色¶
與人交愈乆愈敬遇急難必蹈湯赴火授之&KR0002;行事有過差¶
復面折不少恕性又慈惠凡貸泉布者不納息弗䏻庚則皆¶
寘不問遇凍餒者如身受其病思輟粟帛濟之乃巳其在戎¶
行&KR0825;務以不殺為勸且導人辟兵之方頼以生者數百人至¶
扵事親盡孝奉意承顔唯恐毛髪有違故鄊&KR0022;尤稱之咸曰¶
孝如王習古庶㡬無愧嗚呼為士者内行脩扵家外行有以¶
澤諸人可謂不&KR0018;𫠦志者矣銘曰¶
民吾同胞不幸亂離䖍劉之何為我務生之海寓載清式簮¶
且纓正色立扵庭我竭其誠嗚呼唯行之&KR0254;契道之符不亟¶
不徐循序而詳趋其亦有識之吉士也歟¶
　　王宗器字&KR0003;¶
<pb:KR4e0004_SBCK_032-13b>¶
王生璉字宗器其先大原人今家濟&KR0047;之長山器局沉凝而¶
學問精宻洪武五年以易經舉進士山東名列第三既上&KR0047;¶
宫未試¶
皇上召見便殿親命題賦詩詩成稱㫖擢史舘編脩賜以&KR0227;¶
服選入禁中文華堂肄業　詔翰林老臣為師同時而進¶
者凡十又七人　車駕時臨筞勵之且取其文品評其優¶
劣日命光禄寺給膳羞酒&KR0308;毎當食　青宫暨親王迭¶
為之主而璉等侍飯扵左右冬夏賜衣各一襲復有白金弓¶
矢鞍馬之頒盖不一而足近又使璉攝御史㢘察河&KR0047;迨歸¶
奏對益&KR0091;㫖　上恱謂近臣曰文華堂諸生如璉等者皆¶
朕異曰將相材也其期望之重如此璉嘗&KR0025;余學故来以字¶
辭為請予因序璉遭逢之盛扵首而著命名制字之義扵辭¶
璉䏻聴之必上不&KR0018;扵¶
國恩下不&KR0018;扵𫠦學矣辭曰¶
<pb:KR4e0004_SBCK_032-14a>¶
宗廟之器貴重實殊夏有四璉殷稱六瑚周云八簋異名同¶
符其貴斯何珠玉為飾其重斯何盛以&KR0112;稷嚴奉明禋人&KR0017;¶
是格惟端木氏才堪三卿文章外見以言語稱汝器見許載¶
諸聖經今生既長局度純亮發為辭章大河奔放器字璉名¶
父師𫠦望出逢盛治講學　禁中　天日照臨以煦以¶
融以逹其𠂻用廓其䝉學之茂矣川之流矣材之秀矣木之¶
脩矣蚤夜孜孜唯道是求矣豸&KR0227;巍峩廵行洛河貪夫夜逃¶
良士𥬇歌君子之為君子之多學無止功勿畫斯善辟彼行¶
塗足不留踐百里至千𫠦見逾逺志安扵近行局一偏笙罔¶
為鏞豆難充𥸅規模卑狹世則病旃徳蔵于身動無不彼&KR0847;¶
用䏻周由體斯具生尚勗焉庶㡬不器¶
　　題趙子昻臨大令四帖¶
趙魏公留心字學甚勤羲獻帖凡臨数百過𫠦以盛名充塞¶
四海者豈無其故㢤後生小子朝學操觚暮&KR0186;欲擅書名者¶
<pb:KR4e0004_SBCK_032-14b>¶
可以一𥬇矣今觀張唯編脩𫠦蔵臨大令四帖耶書其末以¶
示觧事者¶
　　全室禪師像賛¶
𥬇𨼆之子晦機之孫具大福徳足以荷擔佛法證大智慧足¶
以攝伏魔軍悟四喝三玄扵弹指合千經萬論扵一門向上¶
𨵿如塗毒皷撾之必死殺活機𩔖金剛劍觸之則奔屡鎮名¶
山教孚遐邇　詔陞京刹名溢朝紳夙受記扵靈山之㑹¶
今簡知扵　萬乗之尊雲漢昭囬　天章錫和扵全帙¶
寵恩優渥　玉音召對扵𬗋宸屹中流之底柱轉大地之¶
法輪信爲十方禪林之𫠦領䄂而與右徳同道同倫者耶¶
　　墨鞠圖賛¶
建安蘇照爲學子黄叔暘作墨鞠圖侑之以竹石豈以其氣¶
莭之相同歟禁林散吏宋濂爲造賛曰¶
我本中黄銕爲肺腸精神外章不自知形貌之&KR0627;歟緑竹猗¶
<pb:KR4e0004_SBCK_032-15a>¶
猗白石瑳瑳貞而匪阿斯爲月下之友歟萬色齊&KR0115;洞察物¶
情雖暗而明豈陶令沉昏而託之酒歟¶
宋學士文集卷第三十二　翰𫟍别集卷第二¶
<pb:KR4e0004_SBCK_032-15b>¶
