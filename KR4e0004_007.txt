# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.449900
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0229-007宋學士文集-卷第七.
<pb:KR4e0004_SBCK_007-1a>¶
宋學士文集卷第七　鑾坡集卷第七(即翰苑前集)¶
　　應　制冬日詩序¶
洪武二年冬十一月二十有二日　上御外朝遣中貴人召¶
翰林學士臣濂侍講學士臣素侍讀學士臣同直學士臣經¶
待制臣椲起居注臣觀臣琳列坐左右既而命太官進饌賜¶
黄封酒飲之　上屢命盡觴內官承　上㫖監勸甚力臣濂¶
數以弗勝桮杓固辤　上𥬇曰卿但飲雖醉無傷也酒終¶
上親御翰墨賦詩一章復繫小序于首命各以詩進臣濂最¶
先臣禕次之臣觀臣琳臣經臣同又次之　上覽之大恱臣¶
素最後詩以民瘼為言　上曰素終老成其有軫憂蒼生之¶
意乎扵是各霑醉而退明日臣素以遭逢盛際光膺　聖眷¶
如此不可無以示後来乃集其詩為卷而以題辭為屬臣濂¶
聞之在唐中世當夏日炎蒸君臣相與賦詩不過以日長為¶
可愛凉生殿閣為&KR0085;矜後代多譏之惟我　皇上勵精圖治¶
<pb:KR4e0004_SBCK_007-1b>¶
其扵冬日沍寒之際形諸篇翰固不忘扵聽政羣臣廣歌復¶
以逸豫爲戒憂勤爲勸而弗敢後者其故何㢤盖唐虞在上¶
無小無大孰不精白一心以承明徳况扵文學法&KR0025;之臣職¶
在獻替者乎揆之于唐&KR0004;不可以同日而語也臣濂不佞庸¶
敢以是序諸篇端　上𫠦賦詩别以金龍牋繕謄其副尊閣¶
扵家示不可䙝也¶
　　送吕仲善使北平采史序¶
皇帝即位之明年四方次苐平乃　詔文學之上萃扵南京¶
命官開局纂&KR0113;元史爰自太祖開國至于寜宗凡一百二十¶
六年巳㩀&KR0199;史櫽括成書而元統迄扵終祚又三十六年遺¶
文散落皆無𫠦扵考丞相具以上聞　帝若曰史不可以不¶
就也宜遣使天下訪求之扵是儀曹會諸史臣發凡舉例具¶
扵文牘遴選黄盅等十有二人分行各省僉以爲北平乃元¶
主故都其文獻必有足徴者非精練愽敏之士未易以集其¶
<pb:KR4e0004_SBCK_007-2a>¶
事予友仲善方司膳成均實應其選戒行李且有日與仲善¶
㳺者成為賦詩以予嘗與刋&KR0113;之末俾題其篇端嗚呼傳有¶
之國可㓕史不可㓕然既亡其國矣而獨謂史為不可廢者¶
其故何㦲蓋前王治怱之微興衰之由得失之效皆可為後¶
王之法戒史其可㓕乎然自漢以迄于近世𩔖多羣臣奏請¶
始克緝成典籍惟我　皇帝既承大統即蔽自　淵𠂻孜孜¶
以纂脩元史為意則其　神謀睿斷卓冠百王　偉量深仁¶
與天同大巍巍乎不可尚巳仲善行㢤採石室之遺餘詢名¶
賢之紀䤽俾信史免扵闕文傳諸来世其不有望扵仲善矣¶
乎仲善行㢤弔齊魯之故墟撫幽燕之陳迹呼酒長歌㧞劍¶
起舞將又不在扵仲善矣乎然則仲善兹行亦壮矣若予者¶
年踰六十𩬊白神耗不&KR0014;逐車塵馬&KR0085;之間以攄寫其中情¶
仰睇飛雲唯有慨然遐思而巳然而鋪張　上徳以昭布四¶
方垂諸無窮者史臣之事也庸敢備書之以為序而區區離¶
<pb:KR4e0004_SBCK_007-2b>¶
别之懷有不暇計也仲善姓呂氏章貢人有學有文其聞譽¶
蓋翕然云¶
　　送劉永泰還江西序¶
聖天子以六合既寧益窹𥧌求賢而致時雍之治扵是朝臣¶
以永豐劉于先生開初先生嘗以賢良徴因病謝歸及是使¶
者至即束行李東上洪武辛亥閏三月實来京師丙子吏部¶
待郎顧君剛中等入奏上召見扵外朝俾講說經書親與¶
之論辨先生敷繹詳明　上恱越翌日丁丑　上御金水橋¶
復召先生慰問良久　𠡠儀曹賜冠衣又明日戊寅復¶
召至便殿諭先生曰君子為學當見扵世用尓自度其材可¶
為郡縣何職宜竭誠以對朕將官之先生曰臣于在前朝嘗¶
舉進士試南宫不利終老弗沾一命今幸遭逄有道之朝登¶
崇俊良凡有血氣者莫不㴠泳鼓舞扵　神化之中况區區¶
草澤賤儒三瞻　天日之表　聖語丁寜又如此之至苟稍¶
<pb:KR4e0004_SBCK_007-3a>¶
知君臣之義孰不感動以思報效第臣犬馬之齒巳衰筋力¶
弗强聽恍恍而視茫茫若冐昧上承　昭㫖異日戃有曠官¶
之刺則&KR0018;　天恩深矣敢固辤　上以其言誠懇而質直不¶
奪其志親御翰墨賦詩一首且命先生亦賦三詩以進　上¶
覽之喜令內侍酌酒賜之俾其還山肆惟　皇上以天縦之¶
聖黄鉞四征大統以㝎而尤親近儒臣共圖治安年髙而不¶
&KR0082;仕者復以禮而敦遣之此如上天雨露之澤滂沛周浹萬¶
物咸頼聖德神功巍巍惶惶固非前代帝王𫠦可及然而&KR0082;¶
治之主不世出當此明良相逄千載一時先生平日𫠦學致¶
君尓澤民尓一旦翩然西還傍岩以為廬結雲以為衣茱有¶
葅食有稻與魚左圖而右書于于而行沉沉以居先生之計¶
則得矣其如蒼生何雖然先生之志則有在也其意必曰我¶
扵催科聽訟則年誠耄矣奔赱承事則力誠不&KR0014;矣若敷明¶
孔子之道以㳤後進使&KR0025;之者知孝弟忠信變澆風而為厚¶
<pb:KR4e0004_SBCK_007-3b>¶
俗是亦報　上恩之萬一也是則可為也嗚呼先生之志果¶
若此其扵出䖏之義庶㡬兩無愧乎先生將還士大夫多慕¶
咏之相率作詩餞之而遣金華宋濂序之¶
　　送錢允一還天台詩序¶
皇帝即位之二年秋八月大將軍帥師取燕都西北州郡次¶
苐皆平而天下歸于一統&KR1724;明年之冬　上將親御袞冕郊¶
祀天地大告武成復念開國諸臣勞烈之多錫以鐵劵以申¶
河山帶礪之誓前一月下禮官議其制度近臣奏言唐和𨹧¶
時嘗有賜扵錢武肅王其十五世孫尚徳實寳蔵之　上遣¶
使者即其家訪焉尚徳既奉　櫝劵及五王遺像上之　上¶
御外朝與丞相宣國公臣善長禮部尚書臣亮主事臣肅觀之¶
皇惰恱豫𠡠省臣燕尚徳扵儀漕恩意有加焉巳而尚徳思¶
東歸陛辭之曰命還其劵與像以禮敦遣之予時待罪禁林¶
尚徳以于知其事頗詳請序其故而繋之以詩夫錢氏寳有¶
<pb:KR4e0004_SBCK_007-4a>¶
此劵巳五百載宋淳化中杭之守臣嘗連玉冊進之元豐五¶
年又進之宋季兵亂劵沉官渭水中者五十六年元至順三¶
年漁人𫉬之而售扵尚徳之父世珪迄今　有道之朝而尚¶
徳又進之是嘗三登天子之庭其間或顯或晦雖若𩔖靈物¶
訶護之亦其孫子之多賢始&KR0014;保守而弗墜也歟抑予聞武¶
肅之有國吳越同時據有一隅以專威福者若前後之蜀南¶
東之漢以至吳椘閩唐南平&KR0197;為十國計其士馬之精&KR0416;城¶
邑之壮麗府蔵之充牣意盛氣得亦可謂一時之雄曾未旋¶
踵夕陽芳草凄然有餘悲矣况望其子孫保有故物扵十餘¶
世之後乎由是觀之錢氏之樹徳也深矣　皇明肇造區夏¶
比𨺚唐虞凡前代文獻之可考者英不訪求之尚徳之家世¶
載明徳且將出躋膴仕以佐明時斯劵之徴盖特為之兆爾¶
予因不辭序而詩之扵以見尚徳遭逢之盛未止扵此而他¶
日相遇必當以序為知言云尚徳字允一天台人詩曰¶
<pb:KR4e0004_SBCK_007-4b>¶
大明天子開&KR2046;基雄兵百萬皆虎𧴀東征西討十餘載變化¶
不異雲雷隨功成治㝎四海一剖劵分符恩澤施前王遺制¶
久巳泯錢氏世寳猶無𧇊天使持書往徴取有翁橐&KR0018;来丹¶
墀鞠躬俯伏再拜起旋解韜藉重重披精銕煆成大逾瓦中¶
突傍&KR0367;形如箕又如圓甗䚯其半一片玄玉誰瑕疪鑿　填¶
金文絢爛筆畫方整蟠蛟螭誓辭三百有餘字河山帶礪無¶
嫌疑&KR0071;陳五王有真像彷彿猶是唐冠衣腰圍白玉金作銙¶
吻角左右分三髭重瞳囬光屢下照𥬇語愈覺　天顔怡便¶
𠡠太官給珍饌上尊法酒澆瓊卮憶&KR0004;唐綱既解紐恣舞鰌¶
鱓&KR0197;狐狸斗牛王氣果凌厲豫章占術元非欺八都徤卒猛¶
如虎指使不異駈嬰兒羅平鳥圖騁怪幻內黄外白跳狂癡¶
龍劍一楎赴水死大勛星日同昭垂因兹錫劵代牲㰱彭城¶
開府如三司衣錦城空嘉樹死共守尚有三樓危淳化元豐¶
兩進入龍光曾受天王知炎精訖録九鼎沸一旦失去官河¶
<pb:KR4e0004_SBCK_007-5a>¶
糜豈伊神物&KR0082;變化相逐雷劍爲龍飛孰知余且一舉網𫠦¶
獲非鼈還非龜終然&KR0017;物𫠦訶護不使光彩埋荒陂泥土沙¶
礫𦍒免累寳玉大&KR0211;欣有歸我知天意實有在武肅弘烈何¶
堪微八州生靈数百萬㧞出水火行中逵子孫食報豈終極¶
政如稼穡隨年肥髙牙大纛入黄閣金章盭綬趍彤闈不知¶
堆牀㝎㡬笏但見肘印懸纍纍七世珥貂未&KR0085;擬一門三㦸¶
終前衰况翁文采爛五色𥊏古不管頭垂絲秦淮呼酒話離¶
別逺盻官舸如星馳千時同雲&KR0456;四野勢&KR0082;釀雪増寒威行¶
行若過表忠觀好剔蒼蘚觀殘碑¶
　　汪右丞詩集序¶
昔人之論文者曰有山林之文有臺閣之文山林之文其氣¶
枯以槁臺閣之文其氣麗以雄豈惟天之降才爾殊也亦以¶
𫠦居之地不同故其發扵言辭之或異耳濂嘗以此而求諸¶
家之詩其見扵山林者無非風雲月露之形花木蟲魚之玩¶
<pb:KR4e0004_SBCK_007-5b>¶
山川原隰之勝而巳然其情也曲以暢故其音也𦕈以幽若¶
夫䖏臺閣則不然覽乎城觀宫闕之壮典章文物之懿甲兵¶
卒乗之雄華夷㑹同之盛𫠦以恢廓其心胸踔厲其志氣者¶
無不厚也無不碩也故不發則巳發則其音淳龎而雍容鏗¶
鍧而鏜鞳甚矣㢤𫠦居之移人乎今觀中書右丞汪公之詩¶
益信其說爲必然者矣公以絶人之資愽極群書素善屬文¶
而尤喜攻詩當　皇上龍飛之時杖劍相&KR0025;東征西伐多以¶
戎行故其詩震盪超越如鐡&KR0016;馳突而旗纛翩翩與之後先¶
及其治㝎功成海宇敉寜公則出持節越鎮安藩方入坐廟¶
堂弼宣政化故其詩典雅尊嚴𩔖喬嶽雄峙而群峯左右如¶
揖如趍此無他氣與時值化隨心移亦其勢之𫠦宜也然而¶
興王之運至音斯完有如公者受丞弼之&KR0009;竭彌綸之道賛¶
化育之任吟咏𫠦及無非可以羙敎化而移風俗此有𨵿物¶
則民彜甚大非止昔人𫠦謂臺閣雄麗之作而山林之下誦¶
<pb:KR4e0004_SBCK_007-6a>¶
公詩者且將&KR0013;其霑漑之澤化枯槁而為豐&KR0254;矣雖然詩之¶
體有三曰風曰雅曰頌而巳風則里巷歌謡之辭多出扵氓¶
隷女婦之手髣髴有𩔖乎山林雅頌之製則施之扵朝會施¶
之扵燕饗非公卿大夫或不&KR0085;以為其亦近扵臺閣矣乎輶¶
軒之使弗設而托之扵國風者若無𫠦用之　皇上方垂意¶
禮樂之事豈不有撰為雅頌以為一代之盛典乎濂盖有望¶
扵公他日與鹿鳴清廟諸什並傳者非公之詩而誰㢤濂也¶
不敏受公之知十有一年故&KR0060;序其作者之意扵篇首蕪𩔖¶
之詞要不&KR0085;為公詩之重輕也公名廣洋乃　皇上之𫠦賜¶
其字則朝宗也淮南人洪武三年四月二十一日金華宋濂¶
序¶
　　詹學士文集序¶
往時湖湘間材士大夫多以詞賦稱若江夏詹先生同文其¶
一也盖同文&KR0109;韻瀟灑濟以雄愽之學故體物瀏湸鏗鏗作¶
<pb:KR4e0004_SBCK_007-6b>¶
金石聲及歸我　熈朝遂以文鳴一時當勝友如雲酒酣耳¶
熱有執卷来求者同文振衣而起捉筆四顧文氣絪緼&KR0025;口¶
鼻間流出頃刻盈&KR0083;爛爛皆成五采觀者&KR0025;傍鼓譟且謂萬¶
言𠋣馬可待者將無大相逺自是有問竒俊士僉曰同文同¶
文云予與同文交且久　而同官翰林&KR0004;見之甚驚後屢見¶
之竊自嘆賦才暗劣䂓䂓方圓中日蹈古人&KR0100;轍不敢奮迅¶
吐一竒崛語雖見諸簡牘者近一二千篇奄奄如無氣人作¶
文固當如是邪去年之秋京畿試鄊貢士今年南宫試天下¶
士同文皆持文衡區區亦與聞末議見同文考五經卷朗讀¶
數行輙操觚書云云書已復讀又書云云予視之析理精緻¶
如漢廷老吏議法是非重輕不可掩人以文辭稱同文固未¶
見其衡氣機如同文者其何可及邪其何可及邪韓退之推¶
李杜文章光熖萬丈少陵之作頓剉沉欝髙不可攀深不可¶
探謫仙之辭飄飄然㳺戯璇霄丹臺吹鸞笙而食𬗋霞&KR0376;去¶
<pb:KR4e0004_SBCK_007-7a>¶
人間塵土思此無他精華發為光耀縦横交貫不自知其𫠦¶
止退之言當不誣同文之&KR0014;致是者豈無其故㢤然子聞太¶
史公周覽名山川故作史記燁燁有竒氣同文他日西還予¶
將相隨泛洞庭浮沅湘登大别九疑之山吸風吐雲一冼胸¶
中&KR0126;濁使虗極生明明極光發然後揮毫以尾同文之後萃¶
靈鳯之彩毛擷天葩之竒馨或者當有可觀同文果以為何¶
如邪同文以天　集授予序神思摇蕩急展牘書之懼其凌¶
空飛去是為序¶
　　送許時用還越中序¶
婺與越為隣壤越屬縣曰&KR0792;有許氏居之世以詩禮相傳為¶
名門而時用則又其最秀者也濂家婺之金華距&KR0792;為不逺¶
在弱齡時即與時用相聞方以文墨自漸摩無雨風無晝夜¶
危坐一室不暇見暨同試藝浙闈旅進旅退扵千百人中無¶
有為之先容者又不&KR0014;見自時厥後時用以禮經擢上苐為¶
<pb:KR4e0004_SBCK_007-7b>¶
諸暨州判官金華抵諸暨比&KR0792;為尤邇將&KR0016;驢赱鈴下而謁¶
焉時用又入行御史臺治百司其地清嚴雖時用亦不宜與¶
人接又不敢見曾未㡬何金華陷扵兵士大夫螻蟻赱唯流¶
子里為樂土亟挈妻孥避焉流子里𨽻諸暨地在&KR0792;之東南¶
僅&KR0070;舎即至濂時苦心多畏而土著民往往凌虐流寓者白¶
日未盡墜輙翳行林㘭鈔其嚢槖物甚者或至殺人又不可¶
見及至兵戈稍息子還金華曰采藥以自娛間念及時用即¶
&KR0082;約二三子往候之以觧夙昔之思去年冬聞時用有弓旌¶
之招使者趣迫上道急扵星火又不及見濂竊自念時用英¶
俊士此行何𫠦不至鸞臺鳯閣將以次而升何日能賦歸縦¶
時用欲歸上之人未必聽也濂雖少時用一嵗則巳皤然成¶
翁度何由至南京既不&KR0014;至又安&KR0014;與時用一抵掌𥬇談邪¶
慨然遐思者久之㑹　朝廷纂&KR0113;元史宰臣奉特&KR0562;起濂¶
為緫裁官使者亦見廹如前逮濂將戒行李時用至武林始¶
<pb:KR4e0004_SBCK_007-8a>¶
旬日耳濂又自念史事甚重當有鴻愽之士任其責者濂豈¶
敢與聞藉是以往或得一見時用亦豈非至𦍒歟濂来南京¶
寓扵護龍河上方求時用舘舎之𫠦在忽有偉丈夫来見者¶
問其姓名亟曰我許時用也子豈非景濂乎濂驚喜不及荅¶
亟延入坐備陳五欲見而弗䏻之故時用知濂嚮往之乆亦¶
相與傾倒不風晨月夕無不相往来一旦忽悽然墮淚曰余¶
先朝進士也春秋又髙矣不&KR0085;以辱　明時使者不我知委¶
幣而迫之来我不敢違今巳陳情扵丞相府矣丞相儻言之¶
上得遂歸田焉不趐&KR0085;矣它日又来言曰　聖天子寛仁今¶
用丞相言如𫠦請矣巳具舟大江之濵吾子遇我厚𦍒一言¶
以爲別嗚呼婺與越其壤相接邇其見甚易也乃積四十年¶
而莫之遂厥後始見扵千里之外既見矣逺或四三春秋近¶
或及期相與論學以盡夫情可也未及兩月而即去既去矣¶
或買一小艇相隨五六百里間采江花之幽靚𣪞勤道别亦¶
<pb:KR4e0004_SBCK_007-8b>¶
云可也&KR0113;史事殷&KR0085;不敢踰都門愴然而別既别矣一二年¶
間或再得聚首如今日焉猶可也然向者巳如此自今而後¶
其可以必期而必取之耶人事之參差不齊何可復道尚奚¶
言為時用之別耶雖然時用之歸也其有繫扵名節甚大時¶
用采蕺山之蕺食鑑湖之水日與學子談經以為樂者果誰¶
之賜歟誠由遭逢　有道之朝故得以上霑滂沛之恩而適¶
夫出䖏之宜也夫道宣　上徳以昭布扵四方者史臣之事¶
因不辭而為之書區區聚散之故一已之&KR0059;爾則又當在𫠦¶
不計也¶
　　華川文派録序¶
義烏婺上縣自隋至唐名士軰出若婁㓜瑜若駱賔王則其¶
&KR0057;者也㓜瑜之文以卷計者凡六十有六賔王之文其&KR0070;亦¶
盈十焉然皆散逸無存其僅見扵世者往往出扵編𩔖家之¶
𫠦采此無他聚之廣則行之乆也宋南渡後宗忠簡公澤其¶
<pb:KR4e0004_SBCK_007-9a>¶
文多至五十卷細髙居士黄公中輔亦十卷香山喻公良&KR0014;¶
則三十四卷香山之弟杉堂公良弼頗如居士之&KR0070;南湖河¶
公恪岩堂陳公炳各二十卷惟是四三君子事業雖不同其¶
以文辭有助扵名敎則一而巳計其當時鸞蹌鳳翥於士林¶
行嗈嗈和鳴而龜麟為之後先學者歆𧰟之未必不家傳而¶
人誦逺者僅二百年近者始百餘載求其家集則子孫或不¶
䏻以咸有况它學者乎一邑之間且若此而况扵四方乎嗚¶
呼立言之士其心勤矣其慮精矣又惡知一旦變㓕若烟霞¶
者乎然則編𩔖者之功要不可少之也居士之族孫鐡岩公¶
應龢嘗有見婁駱之事乃自忠簡至扵岩堂各編其粹精者¶
十餘篇聚扵一書𨤲為六卷名曰華川文派録華川縣之繡¶
湖别名唐嘗因之置縣故取以&KR0197;其録云後五十年豫章張¶
侯来為縣讀而善之復謂羣公之文𦍒僅見扵斯然未有謄¶
其副者苟或亡之非唯重有識者之嘆且將何以風厲扵吾¶
<pb:KR4e0004_SBCK_007-9b>¶
民亟請邑士傳君藻精加校讎&KR0162;俸而刻寘縣庠来徴濂為¶
之序昔者郷先達吳公師道憫前&KR0113;之日逺而遺文之就泯¶
乃集婺七邑名人𫠦著為敬鄊前後錄二十三卷其視鐡岩¶
志益廣矣惜乎官其&KR0022;者不使永其傳兵燹之餘手藁弗¶
復&KR0014;存今侯則惓惓是書夙夜不少置以此較彼賢不肖之¶
後去抑何逺㢤雖然侯之風厲扵縣人士者不止文辭而巳¶
也當如岩堂之介南湖之孝香山之質實無偽杉堂之寛厚¶
有容居士之氣節不羣忠簡之竭誠報國至死而不變庶㡬¶
無&KR0018;扵侯不然則操觚濡墨仰而&KR0197;諸人曰我能文我䏻文¶
豈不見𥬇扵大方之家㢤侯名&KR0098;誠以儒術縁飾吏事忠信¶
㢘明如古循吏縣務雖至𠟵雍雍䖏之輕重皆不失其度吏¶
胥受約束拱手案側不敢出一語相可否諸弊頓革故治效¶
彰著為諸邑之最是為序¶
　　送國子正蘇君還金華山中序¶
<pb:KR4e0004_SBCK_007-10a>¶
同郡蘇君平仲成均敎胄子者五年近臣有薦其才扵　上¶
者即日召見親擢為國史編摩之職平仲詣丞相府辭曰禁¶
林地望清切日侍　天子左右備故問區區㓜有聵疾雖麄¶
通文史誠不&KR0085;以堪之敢辤丞相以聞　上亦弗之彊巳而¶
銓曹將别奏官之平仲念去親日久望天末飛雲慨然有威¶
于中復赱白丞相許之戒行李且有日與平仲㳺者重惜其¶
去咸發為聲詩而以首簡授予序平仲予素敬畏者也將何¶
言㢤以論乎家世則三蘇之名聞天下其𨺚徳重望至今與¶
岷峨爭雄遺書流落四海日星赫而風霆噴璇玉綴而瑶珠¶
懸韶鈞鳴而律呂諧師表百世人無異辭奚藉予之言㢤以¶
論乎學術則嚅嚌鄊學之懿遡淵源扵伊洛蹈&KR0100;轍扵關閩¶
義理精微析如蠶絲訓攷是非判若白黑亦既心凝而身&KR0130;¶
之矣又奚藉扵予之言㢤以論乎辭章則體裁嚴比姿態横¶
逸如春陽被物或根或荄或卉或條或小或大或圓或偏各¶
<pb:KR4e0004_SBCK_007-10b>¶
隋其物而暢之無有同者其視膠滯一體守常而不變者何如¶
也是故大夫士卿公&KR0082;文詞者必曰我徵之蘇君也𨼆逸及¶
方外之人&KR0082;求文者必曰我徴之蘇君也平仲之令聞勃然¶
興燁然不可遇又奚藉予之言㢤無巳則有一焉古者國有¶
國史下至閭卷之間亦有聞史皆據官守勿失紀善惡以示¶
勸戒其國史之法見乎書備乎春秋以事繫日以日繫月以¶
月繫時以時繫年殆猶山嶽之有㝎形不可易者太史遷別¶
出新意輕變編年之舊創為十二紀以序帝王十表以貫嵗¶
月八書以述政事三十世家以錄公侯七十列傳以志士庶¶
歴代史官遵之而春秋之義𩔖𨼆矣荀恱蕭潁士頗譏之而¶
未&KR0014;大有匡逮至司馬温國公光始取法扵春秋采繫國家¶
盛衰生民休戚之事起周威烈王訖于五代成一家言&KR0197;曰¶
資治通鑑劉恕直謂非遷之𫠦可擬盖公論云然五代之後¶
而宋承之宋之後而元承之宋有李燾雖嘗著為編年異同¶
<pb:KR4e0004_SBCK_007-11a>¶
<pb:KR4e0004_SBCK_007-12a>¶
朽之盛事鑑世之元龜也平仲𦍒聽之願舉此觴為壽平仲¶
曰敢不唯吾子之命一飲輒盡扵是抗手而别¶
　　清嘯後藁序¶
詩之為學自古難言必有忠信近道之質藴優柔不迫之思¶
形主文譎諫之言將以洗濯其&KR0109;靈發揮其文藻&KR0045;厲其體¶
裁低昻其音節使讀者鼓舞而有得聞者感發而知勸此豈¶
細故也㢤奈何習之者多如牛毛而專之者少如麟角也廬¶
𨹧胡君山立生文獻之&KR0022;抱英銳之志𫾻歴仕塗綽著聲譽¶
粤自戎幙至躋法&KR0025;雖著勤勞之績不忘賦咏之事風雲月¶
露有以感夫中花草蟲魚有以寓乎目與夫人事酬酢時物¶
遷移皆見之篇翰焉日積月盈分為清嘯前後二藁前藁則¶
國史危公既序之矣予来京師復得窺其後藁而胡君遂微¶
為之序予披繹再四因作而曰正音𡨜寥久矣誕者流扵荒¶
忽而無據弱者過扵纎靡而不振俗者溺扵陳腐而不新麄¶
<pb:KR4e0004_SBCK_007-12b>¶
者流扵觕犖而不潤其音節體裁之乖方文藻&KR0109;靈之弗暢¶
具有之矣詩之為道其果如是乎㢤有如胡君之作命意深¶
而措辭雅陳義髙而比物廣其殆庶㡬有忠信近道之質者¶
歟藴優柔不迫之思者歟形主文譎諫之言者歟此予不䏻¶
不撫卷而嘆賞之也予也不敏以荒唐之資操&KR0310;迫之行雖¶
自漢魏至干近代凡&KR0070;百家之詩無不研窮其㫖趣揣摩其¶
聲律秋𩬊被肩卒不䏻闖其閫奥而&KR0024;扵政治其視胡君之¶
作得不甚愧矣乎然而穹亭邃舘必壓以呀然之獸鉅人元¶
夫必冠以峩然之弁雄章俊句必首以傑然之文嗟予何人¶
尚敢為胡君之詩之序乎牢讓再三竟不𫉬命斐然有作情¶
見乎辭¶
　　丹崖集序¶
為文非難而知文為難文之羙惡易見也而謂之難者何㢤¶
問學有淺深識見有精麄故知之者未必真則隨其𫠦好以¶
<pb:KR4e0004_SBCK_007-13a>¶
為是非照乗之珠或疑之扵魚目淫哇之音或嫓之以黄鐘¶
雖十百其喙莫&KR0014;與之辨矣然則斯世之人果無有知文者¶
乎曰非是之謂也荆山之璞卞和氏固知其為寳渥洼之馬¶
九方歅固知其為良使果燕石也駑駘也其&KR0014;並陳而方駕¶
㢤雖然弊也久矣孰扵民散師廢之後而必望見知扵人乎¶
苟有之曠百世而相感者不須悵然而遐思矣予與唐君䖏¶
敬共居浙水東雖未之識有持其文一二篇来者頗𫉬讀之¶
顧謂二三子曰屏斥蕪纇何其玉之潔而珠之明也脉絡聮¶
貫委蛇不斷又何韶鈞九奏音律相宣而始終粲如也其殆¶
&KR0014;言之士乎去年之春予&KR0013;　詔總裁元史而䖏敬亦以議¶
禮&KR0013;徵會于南京亟欲挽入史局儀曹愛其才弗允及予入¶
詞垣為學士䖏敬亦来為應奉文字朝夕同論文甚懽遂索¶
其全集觀之復顧謂二三子曰沉&KR0636;扵經而為之本原饜飫¶
扵史而助其波瀾岀入諸子百家以愽其支流此作有之又¶
<pb:KR4e0004_SBCK_007-13b>¶
頗愧向之知䖏敬者未深也嗚呼近代之文予見之夥矣大¶
風&KR0045;沙而五色為之昏昧繁音嘈雜而五聲為之失倫求其¶
如䖏敬者抑何其鮮㢤非曰如之知之者亦寡矣此無他無¶
真實之功求鹵莾之效西抹東塗莫尋統緒左剽右竊僅成¶
簡編輒&KR0197;諸人曰我知文我知文人以艱&KR0055;文淺近者示之¶
則曰是誠古文㢤何其雅奥而不羣也或以其言之易又以¶
塵腐罷軟者戯之則又曰此亦古文耳何其暢達而無礙也¶
是皆無真見以人舌為之目故靦然而無愧怍有若䖏敬之¶
文其尚䏻知之㢤予雖不敏愛玩䖏敬之文日不𥼶手以為¶
可垂逺而𫝊後因為序諸卷首嗚呼䖏敬之文荆山之玉也¶
渥洼之馬也又豈患無卞和氏與九方歅者乎予之𫠦論隘¶
矣䖏敬名肅會稽人丹崖其自&KR0197;也故以名其集云¶
　　贈會稽韓伯時序¶
越韓君伯時&KR0025;府君辟為山隂校官名上尚書吏部吏部同¶
<pb:KR4e0004_SBCK_007-14a>¶
<pb:KR4e0004_SBCK_007-15a>¶
余竊自念為韓公之學者布滿逺近尚𦍒見之如&KR0059;㳤許公¶
之徒者乆未䏻逢其人今年夏乃扵京師𫉬與伯時遊伯時¶
韓公諸孫而又得卒業扵其門其人温如其文燁如其言論¶
鏗如是誠無愧扵家學者庶㡬有以畢余之志&KR0244;総裁史事¶
未及與伯時相叩撃而伯時將去反欲徴余序以識别余將¶
何言㦲雖然山隂雖小邑亦古者子男國也伯時之行以人¶
師自䖏邑之子弟皆北面而受業使乃祖韓公之道益眀斯¶
盖不辱扵傳經之家矣後之君子稽其源委寫以成圖如田¶
何夏侯勝諸人故事夫豈不可㢤顧余不敏操無用之學徒¶
以空文出應時湏畫蚓𡍼鴉日不暇給思欲如許公家居講¶
授而弗之遂其扵伯時之去寜不歆𧰟扵中乎異日投簮而¶
歸當謁伯時扵越相與泛賀湖之晚波挹禹山之秋翠以盡¶
&KR0059;㳤扵伯時者亦豈為晚㢤伯時以為何如是為叙¶
<pb:KR4e0004_SBCK_007-15b>¶
¶
宋學士文集卷第七　鑾坡集卷第七¶
