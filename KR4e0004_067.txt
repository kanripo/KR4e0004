# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.224039
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB04n0229-067宋學士文集-卷第六十七.
<pb:KR4e0004_SBCK_067-1a>¶
宋學士文集卷第六十七　芝園續集卷第七¶
　㳟題¶
　　御制賜給事中林廷綱等勑符後¶
洪武十二年正月二十一日¶
上御奉天門&KR0096;給事中林廷綱等陸人以歸省其親爲請¶
上欣然可之明日陛辭上親制勑符諭之且命人各書其副¶
以歸廷綱等咸叩頭拜受而退既而廷綱嚴裝成卷以示臣¶
濂請識其左方臣聞古聖君之待重臣當授職之際必告之以¶
言如尭之命九官周康王之誥君陳者有之矣今廷綱以&KR0004;¶
試職之小臣而有此賜誠古&KR0001;鮮有也小臣&KR0574;此賜或有之¶
然昔時訓命之辭多作於代言之官如廷綱之賜出於¶
上所親製者無有也親製者或有之求其誨諭諄切其望深¶
厚猶父命子如廷綱所&KR0013;者無有也嗚呼　上之待廷綱¶
可謂至矣廷綱宜何如報㢤廷綱其去而思乎昔者處乎閭¶
<pb:KR4e0004_SBCK_067-1b>¶
巷而齒乎恒民今一旦至此果誰之賜歟烏可不盡心也¶
上之望廷綱者以忠為先而忠非效一職奉一令之所能盡¶
必也至公而忘&KR0059;狥義而忘身斯可矣苟徒恃　上之&KR0194;¶
榮以夸其鄊邦是恒人之智爾於廷綱何取㢤是月二十五¶
日前某官臣濂拜手謹題¶
　　題王氏桃源圖後¶
在宋盛時四明桃源王說先生以學行名東南今相去三百¶
餘年矣其諸孫敬止繪所居之地為圖求大夫士歌咏之復¶
徴子言之古者賢子孫之於其先思其&KR0001;&KR0285;所樂及其居處¶
今敬止思之不可見而寓諸圖畫猶可也而奚以人之咏歌¶
語言為㢤先生道德著當時名&KR0091;聞於後世固不待人之言¶
從言者足以不朽於先生亦無所益而况不若先生者乎敬¶
止苟欲&KR0139;先生之名則先生不待人之言而巳傳矣茍欲明¶
其先之有人而爲身榮余&KR0005;有說焉豪傑之士不繫其先也¶
<pb:KR4e0004_SBCK_067-2a>¶
尚矣在乎自力而爲善耳古之爲賢相者莫過於伊尹傅說¶
而二子者卒然起於畎畝之間未聞其先有若其身者也爲¶
賢人者莫過於顔閔孟三子而其父祖若顔路之流&KR0004;未嘗¶
如三子之賢三子豈䟝乎先人之末耀以成其名㢤自致之¶
耳苟待先人之名以成名則士之無聞者衆矣今敬止而欲¶
&KR0071;乎先生學先生之學行先生之行斯可矣奚以人之言爲¶
㢤而言者復呫呫然辨桃源武陵之得失不亦勞矣乎敬止¶
賢者也於予言必有取焉¶
　　元故慶元路經歴劉君墓銘¶
予侍講禁林有少年生持銅刻名印來謁曰禮劉氏子也間¶
承檄行江西過故人家得范金圖記一六面皆有視之則先¶
生名與字具焉問&KR0001;由來欲以奉先生者死巳久矣礼&KR0060;恐¶
棄置謹貿以獻予辭謝不欲煩人生拜不肯起予既勉受之¶
生又拜且泣曰禮願有請也&KR0273;先生無拒禮贑人也生十年¶
<pb:KR4e0004_SBCK_067-2b>¶
而先子亡先子之亡今二十有一年禮&KR0012;也早先子之徽行¶
不能悉知矣&KR0001;僅知者倘又不属立言君子以傳則礼何以¶
爲子禮之先子少有志事功特以遘時艱難屈於小官竟不¶
克施以卒既不克施矣而復不得垂姓名扵乆逺是生死不¶
遇也禮&KR0060;懼焉願先生惠賜之銘言巳又泣且拜予起立荅¶
領其羣行之辭會考禮事嚴久未睱述生請如是者四三益¶
勤不怠今年生除龍江宣課司副又來速曰非先生銘禮不¶
能一日忘而去也遂序而銘之君諱明德字作霖㓜有氣尚¶
若欲有為者不肯躡庸人後為舉子業專攻春秋經晝夜磨¶
督不暫輟傳注数十萬言歴歴記憶倒舉可成誦期以致此¶
切名嘗曰使我為某職如此為某&KR1348;當如彼&KR0002;素為之者至¶
正庚寅㑹江西大比君曰此非吾時邪即東書往赴之時有¶
司以程式去取君言時務落落動人見者咸縮手出舌然卒¶
以此不中君感憤埽閑户讀書益&KR0108;勵不衰攻諸體詩精敏¶
<pb:KR4e0004_SBCK_067-3a>¶
數出新語又善字畫飄逸有風韻由是聞縉紳間廣東宣慰¶
使興都刺&KR0233;君名薦爲雷州路儒學教授君爲教官立䂓條¶
戒訓率先諸生講說自身及家之道殷勤懇飭&KR0234;者忘倦海¶
南之言有師聽者必曰劉先生劉先生云君既善爲職聲問¶
日著由雷州超授慶元路緫管府經歴綜挈名實事集無滯¶
上下信服之未幾東境盗起&KR0020;揺郡邑君即觧印歸卧於家&KR0113;¶
竹&KR0035;田園爲終老計至正乙未五月以疾卒上距生年延祐¶
丁巳夀三十九君之先真定槀城人祖浦&KR0046;不仕父巨瑞州¶
路緫管府推官遂居贑之贑縣君娶廖氏生子男子一人礼¶
女二人礼即請銘者能自&KR0108;&KR0071;其家聲既塟君於貢江之水¶
東原今以才俊仕君子謂其能子銘曰　志之隆禄則不豐¶
才之良夀或不長果孰爲之嗣人其昌¶
　　元故處州路青田縣儒學教諭黄府君墓誌銘¶
府君諱植字國輔其先虞姓居越之上虞宋建炎間逺祖從¶
<pb:KR4e0004_SBCK_067-3b>¶
福迁台臨海之靖安鄉至汝揖者避難而以黄易虞今遂爲¶
黄氏曾祖玠宋宗學諭積而能散人稱曰佛子祖居正朝奉¶
郎父澋母陶氏府君十&KR0010;而&KR0012;母夫人授以書詩輙能省解¶
大意嚴自&KR0113;&KR0346;不與羣兒出遨家人皆異之其兄曰椲曰彬¶
以文學名皆爲郡教授元屬愛甚日夕相摩切浸&KR0517;稍長遂¶
刻意爲學名聞叁出二兄間甫十乚薦紳羙其才&KR0024;上蔡書¶
院直學既而郡守趙君鳳儀欲辟爲&KR0122;力辭之後調青田縣¶
儒學教諭迄不就年五十有二無疾而卒府君爲學以六經¶
爲本以躬行爲務以文藝爲末始以此自爲亦以此淑諸人¶
問之無不知考其終身無所愧於其言其居家延師闢齋廬¶
教族人子弟之貧者&KR0010;饑則爲麋道傍以食餓夫郷人争曲¶
直不能决相率叩門以質府君曰甲理是乙非各恱而退用¶
是學者稱之爲郷先生細民&KR0091;之爲善人娶杜氏於夫於子¶
皆盡道年七十有二而卒而六子勲烈黙杰熈熄皆士行六女¶
<pb:KR4e0004_SBCK_067-4a>¶
適陳又琥葉起子陳學詩戴夢祥周應&KR0139;鮑可殷又皆不愧¶
於士族於是知府君之善教也及府君殁三十餘年而孫男¶
之多至九人曰垣陸童厓　墅甡圤圤孫女五人其二亦適¶
胡宗銓吳貫而曾孫男又五人曰鐃鑣鏐鐻鑱矣於此又知¶
府君之徳厚而後人之盛未己也嗚呼爲善者固不慕乎名¶
則人何所&KR0134;乎故徇勲之請叙而銘之府君卒在元至正甲¶
申五月丙申&KR0830;在庚寅十二月甲申杜氏之卒在丙午九月¶
丁亥其合塟以¶
國朝洪武戊申三月某甲子墓在閻岸之青䁀山云銘曰¶
學弗於文維本之敦行弗随于人維天之循維其循乎天下¶
有熾子孫人勿求乎君盍求諸身¶
　　安道堂記¶
自昔¶
真主之興天必生異常之才以備其一代之用外之則有&KR0411;¶
<pb:KR4e0004_SBCK_067-4b>¶
虎之士奉命秉畧為之鞭驅僣叛汛掃六合内之則有䕫龍¶
之倫立法定制爲之謀謨廟堂恊和&KR0058;庶近而至於䞇御之¶
屬執事之臣亦莫不忠厚謹飭小心而盡職雖曰善以&KR0124;&KR0063;¶
非天命孰能使然㢤¶
皇上肅&KR0005;明威致䖍天討於四方江淮之間豪桀魁壘之士¶
翕然附從指顧叱咄戰勝攻耴無不得意及㓛成業定上公¶
徹侯甲第相望輔相侍從皆當時之賢而於近侍之中又得¶
供奉司令杜君安道而益知其他之皆然也安道自¶
上之興持刀鑷侍左右未甞暫違凡　上征吴越略淮楚¶
攻齊魯汴蔡舟車&KR0001;臨四五千里虜偽王斬驍&KR0005;以百十計¶
帷下之謀籌䇿之筭安道皆得身從而目見之安道性慎宻不¶
泄動&KR0091;法度為　上所信任者二十二年由尚冠郎改御¶
用監令至今官入内廷行歩可數言語敬恭唯恐有絲毫過¶
謬岀殿門外要官&KR0020;人之前如不相識一揖之餘不啓口而¶
<pb:KR4e0004_SBCK_067-5a>¶
退故　上每稱侍臣之忠謹者必以安道為言今夫天下¶
之官受禄於朝者孰非仕㢤盖有終其身沉於下位欲覲¶
淸光而不可得者縱得近輦轂下有願承一顧之恩而不可¶
得者安道乃得侍　上而見稱許雖曰慎宻之&KR0001;致又豈¶
非天㢤安道其益勉之可也余官在太史事　上者亦二¶
十年餘安道既以其字名堂復願得予文以識遭逢之盛夫¶
&KR0091;天命以紀載　國家人材之羙予之職也乃爲之言¶
　　吕氏孝感詩序¶
天人之際難矣荀有以感之非難也天穹然而在上人藐然¶
而在下&KR0020;絶而分殊豈易感㢤然人之身天之氣也人之性¶
天之理也理與氣合以成形吾之身與天何異乎人或不察乎¶
此而謬迷其天性始與天為二矣能以誠感則天寧有不應¶
之者乎是理也予觀於吕君爲尤信君諱某字信夫夀春人¶
事親至孝而好黄老家飬神之說及親殁三年之服終猶哀¶
<pb:KR4e0004_SBCK_067-5b>¶
慕如&KR0004;䘮因&KR0077;酒肉弗御毎旦滌豆籩具果䟽&KR0353;香&KR0572;天徼¶
&KR0256;福於其親如是者數十年嘗汲井以行滌事時盛冬氷沍¶
有金色魚者三入汲器中信夫異之持歸盛以陶&KR0498;寘香几¶
上閭里人聞之相携來觀者充其庭皆揖信夫而&KR0045;言曰今¶
兹大寒魚替不見操罔&KR0328;者欲得一鱗不可致而信夫不求¶
得之豈非天以旌信夫之孝乎且夫金魚昔文臣貴者章服¶
嘗用之信夫子孫其有興者乎於是又皆揖而賀信夫&KR0077;立¶
而拱曰吾子道之未盡安敢言孝茍以爲天之賜滋不敢承¶
乃致&KR0021;而投諸井中愈䖍事天之禮又七年而後卒既卒其¶
郷人吕山見之於上真觀衣冠偉然&KR0002;神仙中人已而過問¶
信夫則信夫死矣厥後其子浙江鹽運使&KR0071;道以才德顯累¶
官太常卿吏部尚書轉僉北平按察司事以至于今階入三¶
品黄金横&KR0321;爲時能臣由是其事傳于四方士大夫咸咏歌¶
之而嘆異之嗟夫信夫以孝事親誠格于天而天以魚旌之¶
<pb:KR4e0004_SBCK_067-6a>¶
能飬神而神全不散死而人或見之斯二者乃常理爾又奚¶
異乎仐&KR0071;道之&KR0139;融固宜也以魚數占之&KR0139;者殆三人乎&KR0071;¶
道其一矣在其子與其孫盖未已也昔者卜序白華之詩不¶
特曰羙孝子而必稱羙其潔白今其詩雖亡而頼有序存故¶
不見其詩而知孝子之行余&KR0060;耴是義而具論其事以序吕¶
君孝感之詩使觀者未見篇什而可知其人則亦卜氏之意¶
然天人之際三百篇言之備矣在作者之自取焉¶
　　贈陸菊泉道士序¶
吴下道士陸永齡好飬生之說别號曰菊泉徴言於予曰永¶
齡聞菊之爲華得陽氣最盛者古人謂之日精屈子好神仙¶
賦逺逰嘗餐其落英後世有飲南陽潭水而得上夀者則菊¶
誠可以延年也久矣永齡誠樂而慕之故以菊泉爲别名先¶
生以爲何如余曰菊固可以延年也雖然吾觀昔之神人若¶
廣成子安期生之流至今數千載猶時時徃來東海諸山間¶
<pb:KR4e0004_SBCK_067-6b>¶
凌日月而簿隂陽視天地如一粟以千載爲俄項其壽可謂¶
長矣其人初&KR0154;嘗餐菊飲水而致然㢤亦善於自飬而已夫¶
人備五行之氣以成形形成而精全精全則神固誠能體乎¶
自然而勿汨其中勿耗其神勿離其精以葆其形大可以運¶
化機微足以閱世而不死豈特致上夀而已乎雖然此道家¶
之說也吾亦有&KR0001;謂不死者書契以來可謂乆矣凡聖賢豪¶
傑之士至今儼然具乎方冊間其事業可爲世法言語可爲¶
世教國用之則興家用之則和人身用之則修或反其道敗¶
亡可立見自今而徃天地無有竆也其夀亦無有竆也豈廣¶
成安期之儔&KR0001;能及㢤又何以菊泉爲㢤永齡年少好學苟¶
未至於此亦當以廣成安期自勉無以菊泉爲&KR0085;恃也吾之¶
身善治之可以亘終古而長存與三光俱不泯&KR0255;不能飬之¶
特蚊蚋起㓕甕盎中耳豈不惑㢤於是永齡謝曰先生教我¶
矣請書之而願學焉¶
<pb:KR4e0004_SBCK_067-7a>¶
　　鄭氏喜友堂讌集詩序¶
余自禁林致政而歸久不與諸友胥會悵然而興遐思洪武¶
巳未秋八月壬辰胡教授仲申朱長史伯淸蘇編&KR0113;平仲及¶
金徴君元&KR0166;咸集於麟溪鄭氏余同劉&KR0071;至鄭氏之賢太常¶
愽士仲舒置酒讌客於喜友堂籩豆孔秩冠裳有儀揖譲興¶
俯翼翼如也盖余與胡鄭朱三君自弱冠爲同門友今皆頽¶
然老矣蘇君生雖稍後亦甞爲同朝追計昔時各縻禄仕不¶
&KR0023;巵酒爲驩凢二十餘年今者&KR0273;遂家食或居異邑或相逺¶
二百里皆得與之周旋於尊爼間則夫斯會之同豈易致㢤¶
於是獻酬樂甚酒酣鄭君爲詩十四韻以慶㑹合之情出示¶
坐客坐客先後&KR0029;韻而和之遂聮爲卷俾能詩者續焉嗟乎¶
余數人老者年逾七十次者六十有竒又其次者亦越五十¶
春秋矣獨二生爲最少耳又越二十餘年少者當愈長老者¶
當愈衰未知復何如也然則今日之樂其可數遇乎是卷也¶
<pb:KR4e0004_SBCK_067-7b>¶
豈特可識一時之樂後乎斯者誦而歌之必&KR0005;慨然有不及¶
與之歎矣洪武十二年秋九月甲午前翰林學士承　㫖宋¶
某謹序¶
　　和鄭奉常先生讌集詩韻¶
我生空&KR0018;月臨奎(余生辰月直奎宿/占者爲文斈之神)文學何曾遂昔期桞子¶
未成非國語匡衡徒患作人師探珠赤水欣同調結屋靑蘿¶
得&KR0001;依泉石要為中世托姓名豈料九重知東西御饌嘗分¶
賜出入天門更不疑乕籞秋嚴威閃閃龍樓日轉影祁祁年¶
華自&KR0116;随流水造化誰言類小兒别夢屢形分講席歸田一¶
似舊㳺時常随采藥衣霑霧㡬度㝷花&KR0752;&KR0321;泥投老&KR0273;知同¶
臭味此生端不慕輕肥芳莚夜秩桮行數絳燭春融客醉遅¶
一代&KR0132;英都在坐百年文獻欲還誰獨憐鄴下支離叜莫闘¶
長安絶妙辭頼有西風吹酒醒搔頭向月&KR1277;賡詩¶
宋學士文集卷第六十七　芝園續集卷第七¶
