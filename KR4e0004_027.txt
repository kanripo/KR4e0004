# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.371782
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0229-027宋學士文集-卷第二十七.
<pb:KR4e0004_SBCK_027-1a>¶
宋學士文集卷第二十七　翰𫟍續集卷之七¶
　　送無逸勤公出使還鄕省親序¶
皇帝廓清四海遂登大寳遣使者播告諸蠻夷俾知元運巳¶
革而中夏歸于正統其稱臣者髙句驪最先交趾次之流求¶
𤨏里又次之于時日本良懐亦令僧祖来奉表而至¶
上嘉其逺誠　詔以天寜禪僧祖闡瓦官教僧克勤為使¶
護其還國克勤字無逸通儒釋書湛堂法師諸孫也¶
上召見端門與闡同受法衣軍持錫杖諸物之賜筮日啓行¶
先是日本王統州六十有六良懐以其近属&KR0060;㩀其九都于¶
太宰府至是&KR0013;其王所逐大㒷兵爭及無逸等至良懐巳出¶
奔新設守土臣疑祖来乞師中國欲拘辱之無逸力爭得免¶
然終疑勿釋守臣白其事于王王居洛陽欲延闡住持天龍¶
寺無逸獨先還無逸奉&KR0045;天子威德諭以禍福必期與闡俱¶
王聞其志不可奪命輿馬來迎經渉北海時近六月大山髙¶
<pb:KR4e0004_SBCK_027-1b>¶
挿霄漢積雪如爛銀行一月始至舘于洛陽西山向陽精舎¶
執國政者猶申天龍之請無逸曰我使臣爾非奉　帝¶
命不敢從王如欲闡敷宣大法冝同徃請于　朝否則¶
有死而巳君臣聞之皆大慙服議遣揔州太守圓宣及净業¶
喜春二僧從南海下太宰府備方物來貢所虜中囯及髙句¶
驪民無慮百五十人無逸化以善道悉令具大舶遣歸無逸¶
等自太宰府登舟五晝夜即逹昌囯州巳而赴南京仍見¶
上端門無逸備陳其故闡亦附奏曰島夷不知禮義微勤臣¶
不能再瞻　龍顔矣　上恱召對者非一或賜食¶
禁中自時厥後各賚白金百兩文綺二皆有副上忽顧侍¶
臣曰勤一沙門爾乃能不辱君命如此學孔子者未能或之¶
先也親賜手詔諭其父華毅使其加冠巾出仕無逸亦念去¶
囯三年將還郷行省覲之禮中朝大夫士幸無逸遭逢盛際¶
競賦詩餞之而以首簡授予序予聞大雄氏設教門雖廣其¶
<pb:KR4e0004_SBCK_027-2a>¶
推仁及物要與二帝三王不大異是故昔之名僧或籌䇿藩¶
閫或輔弼廟堂事業稱於當時勲名埀於後世其載於史冊¶
者蓋班班可考逹人大觀&KR0004;無形迹之拘儒釋之異也方今¶
堯舜在上治具畢張無逸出將使命言論慷慨已足落倭奴¶
之膽&KR0002;使施之有政大綱小紀粲然有序他日將與皐䕫稷¶
卨比肩是亦法如来行證菩薩道而巳大雄氏或親生斯時¶
亦未必不韙無逸之𫠦為也無逸之東還也　雲漢昭囬¶
之章照臨東越東越人士無不舉手加額以為天光下燭為¶
禎為祥而無逸尊公祗奉　璽書當誨之以父子君臣之¶
懿予尚何言㢤姑摭其出使之績序以為贈春向和無逸將¶
戴笠而来予則具壼觴俟于龍江之上矣¶
　　元故婺州路儒學教授季公墓銘¶
濂待罪國史兼職青坊日趨大本堂與晋府典儀劉彬數相¶
㳺衍彬䖏人也其先公諱演實濂之故人彬以契家子之故¶
<pb:KR4e0004_SBCK_027-2b>¶
間來言曰外舅季教授之死已十三年墓石且無文其子逺¶
居於浙河東埀姓名無由自通敢持福建行省員外郎王錡¶
状介彬以請惟當今名公卿大夫無不得先生文以發幽潜¶
者願𢌿矜之按状公諱仁夀字山甫其先䖏州龍泉人後徙¶
居州城中宋殿中侍御史棠以骨骾著聞公之十四世祖也¶
曽祖泰享祖文明父德巽母某氏公之父以學行知名越郡¶
凡兩辟不就公㓜漸家學長益自奮厲文辭如水湧而山出¶
重紀至元&KR0004;用薦者起教諭&KR0268;溪公爲徴逋租新禮殿建教¶
諭㕔事部使者暢公某行縣他校官𫉬罪者相望唯深噐公¶
命徃黄岩鑄𥙊噐之未完者慈溪先正寳章閣學士黄公震¶
著書滿家公以状上府祠之學官設課試法以待後進皷舞¶
激勵唯恐有&KR0520;怠竟有二士𫉬江淛文觧人多之秩滿遷䖏¶
之松陽其訓迪學者一如慈溪郡守徐君思譲請公定郷飲¶
酒禮公爲斟酌古今筆爲儀注徐恱銳意欲行之會徐卒乃¶
<pb:KR4e0004_SBCK_027-3a>¶
罷陞饒之𩀱溪書院山長以親年髙辭時丁元季州郡多繹¶
騷藩方大臣多有辟公起者公力辭龍泉湯京好義之士也¶
&KR0162;田為義荘以惠其族復開義塾以教郷子弟以公為一郡¶
之望延為師公悉心開道孳孳如不及㑹近臣李國鳳經畧¶
江南承制得專除拜憫公位不滿德特轉教授婺州公嘆曰¶
仕所以行志也志不行&KR0154;&KR0002;肥遯終身乎遂放情肆志於雲¶
林煙壑間翛然如在物外遂自號為春谷䖏士云&KR0004;公承家¶
學治易暨春秋通其奥義及上饒鄭先生原善来為郡録事¶
公𫉬&KR0025;之㳺受書詩二家先生名進士故公之所造益精由¶
是四方&KR0025;之者衆號為四經師後多有知名者其為文詞不¶
事剽&KR0060;而自成一家豳國忠宣公余𨶔過栝索而&KR0026;之其稱¶
道不置公為學至勤群書無不歴覧覧輙手節鈔之為春谷¶
讀書記二百卷其所著者易書詩春秋皆有衍義共&KR0002;干卷¶
四書質疑&KR0002;干卷䇿樞通覧&KR0002;干卷詩林鉤玄&KR0002;干卷弓冶¶
<pb:KR4e0004_SBCK_027-3b>¶
録三十卷文集&KR0002;干卷兵燹之餘皆鮮有存者不幸夀六十¶
有一以至正壬寅八月某甲子卒其年九月辛酉塟于龍泉¶
縣安仁里麻丘湾先配呉氏生子二宗起宗憲皆善&KR0071;其學¶
宗憲一名&KR0026;将仕佐郎漢中府褒城縣主簿女二長適彬今¶
迁承事郎工部主事即速銘者次適湯訢&KR0071;室潘氏廣東道¶
肅政㢘訪司照磨弼孫女也生男一宗義女一適湯柱孫男¶
三同紹褒予惟人䖏霄壌間有異&KR0214;&KR0214;之徒以其自立也𫠦¶
以自立者非假功名以自見乎或命與時違齟齬而不能進¶
則托辭章以寫其𫠦志庶㡬古者立言之義二者之外則無¶
𫠦容力矣以公之德之才於功名乎何有浮沉庠序中迨沾¶
一命亦且巋然老矣期表著者唯在乎有言六丁雷電又&KR0025;¶
而取去之其果何為邪如公者盖可悲也雖然治囯有道政¶
與教爾而教為&KR0057;重公雖不及為政而位為人師横經講道¶
霑丐後學為多其視懐銀黄埀三組而無益於人者賢不肖¶
<pb:KR4e0004_SBCK_027-4a>¶
果何如也尚爽悲銘曰隂陽雜糅&KR0006;莫測端倪人生值之&KR0006;¶
萬有不齊有羙君子&KR0006;厥德孔嘉禄位之卑&KR0006;&KR0824;以振其華¶
摛文自耀&KR0006;出史入&KR0052;&KR0017;神靈異&KR0006;雷霆震驚忽斥豪英&KR0006;¶
囿于醇熈敷繹六藝&KR0006;蔚為人師日坐臯比&KR0006;唯先民是程¶
誨言淪浹&KR0006;學維烝烝師道既立&KR0006;善人斯多剗刮染汙&KR0006;¶
丕冐至和視彼㴞㴞&KR0006;三組銀黄徒曠厥官&KR0006;是謂自𢦤道¶
隠世澆&KR0006;懐古而悼今哲人不可作&KR0006;䀌然而傷心麻丘之¶
湾&KR0006;水環而岫張太史勒銘&KR0006;用播遺芳¶
　　題&KR0253;山廣薦佛㑹記後¶
右&KR0253;山廣薦佛㑹記予嚮為儀曹諸君所請而作一則鋪張¶
帝德之廣一則宣&KR0045;𧰼教之懿意雖有餘而文不足以發之¶
叢林之間徃徃盛傳徒増愧赧而已葦舟上人留意宗門樂¶
善如不及近来南京亦繕書一通持歸呉中求予題識左方¶
嗚呼佛法之流通靈山付属恒在囯王大臣讀予記者當知¶
<pb:KR4e0004_SBCK_027-4b>¶
王化與真乘同為悠乆猶如天地日月萬古而常新猗歟休¶
哉¶
　　䟦七佛偈後¶
右七佛世尊慈憫群迷弘開頓門各&KR0003;妙偈一首黄庭堅稱¶
為禅源者也偈盖中天竺沙門支彊梁樓所譯前魏陳留王¶
時始至洛陽遂傳中國其辭雖七不翅華嚴偈十萬之多三¶
世諸佛傳心要指盡在是矣&KR0004;因呉僧道袼誦出不具翻譯¶
人名義學者徃徃指為謗議沈酣名相之深冝無怪者四明¶
祖杲禪師甞閱齊祐律師所著出三蔵記其薩婆多部紀載¶
甚明謂此乃禪門之宗勒石大天界寺流布四方嗚呼禪師¶
其能體佛之&KR0268;行者哉¶
　　蒲庵禪師畫像賛¶
蒲庵禪師豫章豊城人名来復字見心以日南至生故取易卦¶
語識之有志行清净行欲絶塵獨立遂歸釋氏與同&KR0129;恭肅¶
<pb:KR4e0004_SBCK_027-5a>¶
翁誓屏諸縁直明涅槃妙&KR0562;乆之窺見全體無礙然未以為¶
至走𩀱徑謁法喜大師楚公自陳厥故當機&KR0289;交觸如鶻落¶
兎走不間一髮法喜深然之留司内記越三載復約標士瞻¶
脩西方净圡於呉天平山刻期破障比禪觀&KR0057;力浙省左丞¶
相逹公九成慕師精進起住蘇之虎丘辭不赴㑹兵起避地¶
㑹稽山中慈溪與㑹稽鄰壌中有定水院直東海之濵幽聞¶
遼夐可以縳禪復延師出主之師為起其廢禪門典禮依次¶
舉行瓶錫翩翩來萃乞食養之共激&KR0045;苐一義諦尋以干戈¶
載塗不能見母作室寺東澗取陳尊宿故事名為蒲菴示思¶
親也自時厥後鄞人士請師居天寜寺時寺為戍軍營子女¶
&KR1725;雜其䙝&KR0126;&KR0057;甚師言於帥閫移其屯斥群奴汛掃建治其¶
弊壊一還舊貫師望日以重大夫士交䟽勸主杭之靈隠適¶
有　詔徴髙行僧師兩至南京賜食内廷慰勞優渥洎建大¶
㑹鍾山師奉　𠡠升座&KR0003;法辭意剴切聞者咸有警云師¶
<pb:KR4e0004_SBCK_027-5b>¶
敏朗淵毅非惟克&KR0113;内學形於詩文氣魄䧺而辭調古有識¶
之儒多自以為不及其推師者李諭德好文則曰任道德為¶
住持假文辭為㳺戯陳狀元祖仁則曰禪源妙悟教部精探¶
内充外肆僧中指南至於楚國歐陽文公玄潞國張公翥見¶
諸觚翰間者奨予為&KR0057;至言多不載師之徒鍠甞畫師像求¶
予賛予知師頗詳故倣近代儒宗之例歴舉其行而繫之以¶
辭者將以厲夫人人也辭曰¶
大法如如流于旃丹不有君子荷之實難慧照正宗世濟其¶
羙一十九傳至于法喜㩀蓮花座大振玄風師承一喝三日¶
耳聾聾極而聦至聞蟻戰祗為圓虗物無不見既入悟𨵿可¶
&KR0440;學功妄㓕方真慧極則通乃即天平棲神浄域禪觀混融¶
不二不一方嶽致聘耳&KR0002;不聞優鉢曇花&KR0077;見海濵有典必¶
行無墜弗舉鐘魚互荅笠鞵川委移錫州城歸者紛紜轉&KR0126;¶
為浄載&KR0045;清芬有峯飛来千載不起師復主斯法筵重啓聲¶
<pb:KR4e0004_SBCK_027-6a>¶
華逺&KR0045;逹于　帝宸有詔起之&KR0003;法如雲錫饌禁中恩遇¶
優渥四衆傾仰秋空孤鶚形請辭章太隂四垂雷舂飈&KR0045;&KR0017;¶
神晝馳人争傳寳如襲芳&KR0649;師𥬇受之吾㳺戯爾内外兩克¶
如師㡬人闇室非燈&KR0154;&KR0455;羣昏學徒歆艶丹青肖像我作&KR1036;¶
詞毋住于相¶
　　空同外史傳¶
空同外史者翛然物外人也故以空同自號或者疑之曰空¶
同山名在禹跡内有三曰臨汝曰臨洮曰安定雖其名相符¶
而其實則異外史為人善飬生昔軒轅氏問廣成子養生之¶
道於汝之空同外史之所志豈謂是耶外史𥬇曰子求空同¶
山於目者邪吾則以其心爾吾目雖不見山而吾心未甞無¶
山一凝之間平巖䆳林森森而列吾前顒顒而俟予後矣彼¶
以目而求山者有山而始有山未甞能無山而有山盖有山¶
則為山所礙無山則何往而非山邪吾心之所存不翅千空¶
<pb:KR4e0004_SBCK_027-6b>¶
同之多奚止禹迹之内有三而巳或者愈疑之曰外史言若¶
此盖近道巳盍語予以抱一不二之道乎外史曰天地之真¶
其體貴虗一氣孔神闔闢以機毋抗而崇勿按而痺若水之¶
流晝夜一如若雲之行時而卷舒混然黄寜乃契道符我尚¶
無我矧空同者歟予之粗言巳&KR0165;天地之機矣子幸毋溷我¶
或者再有問外史暝目不答人遂指外史為幽人逸士外史¶
弗是也時戴㯶葉冠服大布寛衣日與仙翁釋子㳺當得意¶
時抵掌嘯咏間出古萹章示人𩔖皆超軼塵&KR0381;&KR0002;不餐煙火¶
食者家無儋石之儲不顧也外史嘗&KR0025;華相山人危雲林學¶
雲林歿恤其孤甚至近又出入秦淮河上發劉河間祕術注¶
藥起人疾求者輙與絶不問氏名益莫測其為何如人余侍¶
講禁林外史亦時時相過&KR0002;樂予者欲叩其玄旨外史輙謝¶
曰子自知之子自知之豈樂山林而不返者邪抑托此自秘¶
而不欲人&KR0165;其機邪皆不可知也外史姓王名&KR0270;其字為宗¶
<pb:KR4e0004_SBCK_027-7a>¶
&KR0270;元居安次今遷呉祖&KR0002;父皆爲顯仕云¶
史官曰荘周有云其𦒿欲深者其天機淺&KR0002;外史者其深於¶
天機者歟予悲世人徃徃爲欲𫠦因何異桎梏其脫然無累¶
者㡬何人歟所以喜與外史談飄飄然有雲卧八極之意不¶
獨見諸空文而巳讀外史傳者其亦知予欲守規中者歟¶
　　葬書新註序¶
堪輿家之術古有之乎周禮墓大夫之軄其法制甚詳也而¶
無所謂堪輿家禍福之&KR0003;然則果起於何時乎盖秦漢之間¶
也漢藝文志有宫宅地形書二十卷既有其書斯有其術矣¶
術果人人能之乎官有其書而不行之民間及至晋時方始¶
盛傳而塟書遂號爲郭景純所作予甞讀之真&KR0192;簡嚴意非¶
景純不至此實宜爲相地之宗也後世葬巫競起而蕪&KR0126;之¶
至於二十篇之多西山蔡季通氏深&KR0116;其妄増刪去十二而¶
存其八草廬呉伯清氏又病蔡氏未盡藴奥擇至精至純者¶
<pb:KR4e0004_SBCK_027-7b>¶
為内篇精粗純駁相半者為外篇粗駁當去而姑存者為雜¶
篇誠可謂無遺憾矣新喻劉則章親受之呉氏為之註釋頗有¶
所發明金華鄭君彦淵其尊呉氏不下於則章晝夜研精單¶
思正其句投觀其㑹通探其旨趣粲然若燭照而龜卜其視¶
則章盖過之矣彦淵旣鍥&KR0922;以傳復介學子劉剛請余序予¶
謂塟書尚矣别有塟&KR0052;八卷蕭&KR0123;所撰者又二卷號為地脉¶
經者又二卷大抵與郭氏不異唯八卦五行&KR0052;托於黄帝所¶
作或者遂謂為地理之源豈黄帝之時巳有其術歟信如此¶
&KR0003;諸&KR0052;之中或云辯方正位或云卜澗東&KR1481;西或云相其隂¶
陽&KR0026;其流泉固有之矣不過趨人事之利何故無禍福之&KR0003;¶
歟是未可知也在唐之時楊翁筠松與僕都&KR0101;俱以能隂陽¶
𨽻司天&KR0101;黄巢之亂翁&KR0060;祕書中禁術與僕自長安来奔至¶
贑州寜都懐德郷遂定居焉後以其術傳里人廖三傳三傳¶
以通春秋故名廖傳其子禹禹傳其婿贈武功&KR0048;謝世南世¶
<pb:KR4e0004_SBCK_027-8a>¶
南復傳其子武功大夫海惠州巡檢使永錫遂祕而不授世¶
之言地形者其盛無踰此數人然其遺書或存今世多行之¶
往往其&KR0003;皆與郭氏合而無悖去之者豈相地者實宜宗之¶
歟縦青囊有傳其妙亦不越扵是歟嗚呼世不信地理之術¶
則已設信之舎此將何&KR0025;求之歟冝彦淵留意於兹而不暇¶
自釋也然是書雖經蔡氏刋定至呉氏方為精宻其註之者¶
雖有則章發揮于前又至於彦淵而後大備註書之士後出¶
者益勝其言誠可信歟予春秋且髙文采益衰落四方求者¶
毎踵武相接𩔖峻&KR0077;而不顧而獨為彦淵序此者非以其大¶
有益於世歟彦淵名謐北山先生忠&KR0598;公之九世孫自號玄¶
黙居士愽通儒書而能文其於内丹之訣&KR0057;有所得云¶
　　元故秘書著作郎芳洲先生蕭府君阡表¶
先生諱雷龍字作霖姓蕭氏蕭為江右著姓絲出唐宰相復¶
復長子儉家長沙六傳至居生遭馬氏亂與三兄弟始来廬¶
<pb:KR4e0004_SBCK_027-8b>¶
𨹧娶&KR0123;水文昌郷虎溪劉氏復遷焉其季子琛生勝勝四傳¶
至大理評事文叔以貲雄于郷娶宋宗室女趙氏祐𨹧賜以¶
一官大理生應通應通生逹逹生登仕郎餘慶餘慶生滋滋¶
生大德先生之父也先生童丱時輙𥊏學弗厭夜漏下二十¶
刻其毋王夫人往傎之見危坐曲房方張燭&KR0026;書未寝也比¶
長而業成宋社已屋無所試竒氣兀硉遇事輙&KR0108;發凌厲不¶
可挫折及元平江南束書逰燕都諸公貴人見其魁梧頴異¶
執禮雍容不迫固已竒之及&KR0026;其辯析古今陳義甚髙操觚¶
為詞章頃刻千言有長江萬里之𫝑無不聳敬近臣聞之有¶
言於世祖者即遣使者召見奏對稱㫖翼日復條崇學校進¶
賢才薄賦歛均徭役禁驅奴革和買六事以聞有㫖賜白金¶
盂下其事中書議行之仍𠡠就邸舎以俟後命大臣有弗便¶
已者沮之不報先生翩然西㳺𨵿陜時國子𥙊酒蕭真敏公¶
𣂏負一時才望於人物極慎推與先生謁之於京兆即倒屣¶
<pb:KR4e0004_SBCK_027-9a>¶
出迎留連不少置且曰如君氣岸文采自當為南士之冠由¶
是四方名士大夫逢其至皆為之傾動先生與之登髙弔古¶
悲歌慷慨呼大白望天而飲浩然有尚友千載豪傑之意宗¶
藩安西王聞而竒之欲辟為府属辭不就杖䇿南還至大&KR0004;¶
有薦為衛喂院大使者不拜或曰君命也復至燕都至則改¶
秘書&KR0101;著作郎矣未㡬馬忽蹶于門意以為不祥即日投牒¶
謝去趙魏公孟頫苦留不得廼序而送之其後同列皆坐廢¶
人服其先識乆之親友有&KR0134;其㳺出者先生嘆曰吾周㳺南¶
北數千萬里裘馬傔&KR0025;豪宗戚里迎勞如東西家視功名探¶
囊中物爾柰何事㑹之来輙齟齬如是其命也夫其命也夫¶
遂絶意於仕進&KR0004;先生家多貲至宋季而貧乃折節治貨區¶
不數年間竟倍加於昔然積而能散人有緩急不問識不識¶
苟請焉千金可立&KR0162;天雨雪族里有弗炊者載薪粲巡戸周¶
之逺邇賔客聞其豪邁善施填咽弗之絶皆足取欲而去先¶
<pb:KR4e0004_SBCK_027-9b>¶
生事親能盡孝調御&KR0372;㫖必躬為之俟親甞而後去朝夕問¶
衣燠寒而進退之諸弟有凉落不振者三皆分財析産以為¶
飬致有𩀱竹並根之祥族子性敏厄於貧弗克進學招與諸¶
孫為師友後為名儒積世藏書頗多郷之先逹&KR0002;忠簡胡公¶
文莭楊公文忠周公之属凡十餘人其所著書共數百卷恐¶
其廢棄不傳搆竹林精舎發&KR0199;蔵共庋之所居溪山秀蔚髙¶
閣崇榭連岡跨陌叢錯如畫先生&KR0013;古冠服徜徉其中&KR0026;者¶
謂為有道仙翁晚年搆堂西偏扁為芳洲魏囯李文忠公孟¶
甞為之記因自號為芳洲云先生生於宋寳祐戊午十一月¶
某日歿於元㤗定丁卯十月某日享壽七十有文集&KR0002;干卷蔵¶
于家娶宋氏子男子二長来復由伴讀成均授順州儒學正¶
次来有用薦者授某州路儒學録皆先卒孫男四人孟&KR0096;孟¶
武孟福洵洵郷先生劉公嶽申髙苐弟子愽通羣&KR0052;以善古¶
文辭名世入我　皇朝應詔而起擢為虞部主事階&KR0025;¶
<pb:KR4e0004_SBCK_027-10a>¶
事郎孟&KR0096;等以某月日塟先生于州之蘆村之原塟後四十¶
年洵痛念先生歿時六&KR0010;今五十餘矣深懼群行泯泯無以¶
暴白于天下後世毎一思之淚落不自禁乃請同郡奉議大¶
夫兵部職方郎中劉崧状乞予為之銘予惟成周封建之時¶
統尊於天王化宣於五等之國上下相維欲以兼安元士抱¶
致用之噐咸思有以行其道之魯不遇則之齊之齊又弗遇¶
則之秦之晋之楚必期有𫠦合焉自古制廢而為郡縣萃天¶
下群才悉掌於銓曹縦有邁往之資俯首抑志出於其間雖¶
𫉬乎上而下或沮之亦不能以自逹槁項黄馘歿于蒿藜之¶
下比比有之如先生者盖誠可悲也雖然是有命焉不足為¶
先生憾予&KR0060;觀貴胄名閎其𫝑&KR0395;薫灼炙手可𤑔身死肉未¶
寒已無有道其名者今先生物故將踰四紀其哲孫方摭行¶
焯能圖傳於不朽由是觀之士君子自立不繫於窮逹尚矣¶
苟不有繫於窮逹則聞先生之風者蹶然興起&KR0192;然期蹈夫¶
<pb:KR4e0004_SBCK_027-10b>¶
道是進亦榮退亦榮無所入而不自得也是宜表見於世而¶
繫之以銘銘曰¶
天挺俊英抜𩔗超倫一吐一吞有氣絪緼發為文辭萬馬四¶
馳&KR0045;塵&KR0813;紛道絶走飛束書㳺燕見者改顔風雷翻翻忽生¶
舌間流聲逺聞逹于帝聦召至法宫𤁋血攄忠臣雖布衣頗¶
知政㡬再拜稽首&KR1981;于龍墀帝曰俞㢤爾誠爾輸爰勑中書¶
亟行弗徐蠢彼狂惽惡帝有聞白日雖白障之浮雲公即翩¶
然廼西其轅廼渉大河廼入秦𨵿竒氣莫磨陟彼巍峩白眼¶
望天呼酒放歌陳跡漫漫風髙木寒昔人何在嘅其増歎誰¶
其起之東觀委蛇公謂止期我數之竒我家之豊令胡淪&KR0189;¶
折莭事之其貲日穰有積必施(叶)孰顛孰隮我或遘之視金¶
如泥有芳者洲中孕杜蘅&KR0009;情適物欲搴其榮歛蔵豪華敷¶
為天葩飲水著書樂無津涯觀化既融以就窆封以紀始終¶
以鎮幽宫¶
<pb:KR4e0004_SBCK_027-11a>¶
　　故榮禄大夫中書平章政事李公&KR0096;厝誌¶
公諱思齊字世賢姓李氏世為汝寜人當元之季汝頴兵起¶
公招集義旅數平郡縣由是進保𨵿陜歴官自中順大夫知¶
汝寜府至銀青光禄大夫太尉中書平章政事兼知樞宻院¶
事全境安民衛元社稷其功為多當是時元政愈亂公度不¶
可為㑹洪武二年我大將軍魏囯公統兵定中原公駐軍臨¶
洮遂帥士馬數萬來歸召赴京師授資善大夫江西行省左¶
丞三年從大將軍征定西復漢中除榮禄大夫中書平章政¶
事六年公復從大將軍征大同至代縣得疾而還¶
寵勞備至遣醫官絡繹治療且　幸其弟視之尋賜新苐¶
一區官其子世昌懐逺將軍同知金吾右衛指揮使司事甥¶
鄭玉武畧將軍羽林衛鎮撫以慰其心豈期公荏苒沈痾竟¶
弗能瘳以七年九月四日卒於正寢夀五十二卒之日側室¶
臨汝陳氏年始三十三義不獨生亦自&KR0052;而死事聞皆¶
<pb:KR4e0004_SBCK_027-11b>¶
親製文遣使者𥙊之且贈陳氏淑人謚以貞烈恩禮至渥是¶
月二十日與公合殯京城上元縣之向村以俟它日歸塟先¶
塋之次禮也公曽祖茂贈中奉大夫中書參知政事妣王氏¶
贈夫人祖章資善大夫中書右丞妣姜氏贈夫人父成贈榮¶
禄大夫中書平章政事妣盧氏贈夫人公娶王氏封夫人子¶
二人一即世昌一安夀女二人定童華童皆在室惟公守土¶
保民以歸¶
有德克享禄位施及子孫至于令終眷賚&KR0057;厚可謂生榮死¶
衰者矣謹為䟽其秩里世行友&KR0096;厝&KR0010;月用納諸壙云¶
宋學士文集卷第二十七　翰𫟍續集卷之七¶
