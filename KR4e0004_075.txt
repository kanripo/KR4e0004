# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.671725
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 75
#+PROPERTY: FILE SB04n0229-075宋學士文集-卷第七十五.
<pb:KR4e0004_SBCK_075-1a>¶
宋學士文集卷七十五　朝京槀卷第五¶
　　長洲練氏義塾記¶
皇上建大號之八年以為天下旣巳安輯而化民善俗之道¶
猶有未備乃下詔郡縣凡閭里皆啓塾立師守令以時程督¶
之扵是雖窮鄕陋壊莫不有學吳郡長洲縣之尹山民居繁¶
庶習俗𥊏利久不知教有司偶遺不舉大姓練壎自謂其父¶
文逹由睦耒居甞有志而未果今　明詔如此而塾不時¶
立恐非朝廷淑斯民意乃與弟箎謀夷土治材作堂三㨕閫¶
以為講習之𫠦㫄為四室以供&KR0230;處庖湢延儒士髙平范煥¶
為師俾里中子弟就學焉割田三十畝以食之始扵洪武十¶
一年正月越七月而後成具以其状白于縣若郡郡許以為¶
冝壎乃遣書来請文紀成績古之為治者其法雖詳然不越¶
乎養與教而巳養失其道則民貧教失其道則民暴貧則流¶
而為盜暴則去而為邪二者皆亂之始也是以先王重之二¶
<pb:KR4e0004_SBCK_075-1b>¶
十五家之閭必有左右塾塾必有師師必以仕而老于家者¶
為之故是時無不學之民無無塾之地無邪僻&KR0075;靡之俗刑¶
罰置而不用亂亡無𫠦自而起其後强大諸矦欲圖得志相¶
與毀詩書六藝之籍使其教壊而不行然尚踰数百年而後¶
絶一民不忍叛其上教之&KR0085;以感人若是自秦以降無教者¶
亡有教者存得其道者盛以延失其道者衰以促千載一&KR0100;¶
也　皇上&KR0108;然閔前代之失大設學舍以教之&KR0082;使海¶
內之民皆沾沭禮義此與先王之心何異壎非有化民之貴¶
乃&KR0014;以淑其閭里是圖豈非君子㢤君子之𫠦為貴乎可法¶
扵世他日三吳巨族人人能竭奉上設教之意以化其閭巷¶
之民閭巷之民皆知尚禮義耻犯法如成周之時盖將始扵¶
兹乎姑刻其事以俟¶
　　林氏詩序¶
君子之言貴乎有本非特詩之謂也本乎仁義者期&KR0085;貴也¶
<pb:KR4e0004_SBCK_075-2a>¶
周之盛時凡遠國遐壤窮閭陋巷之民皆&KR0014;為詩其詩皆由¶
祖仁義可以為世法豈若後世學者資扵口授指畫之淺㢤¶
先王道德之澤礼樂之教漸扵心志而見扵四體彂扵言語¶
而形扵文章不自知其臻扵盛羙耳王澤旣衰天下覩古昔¶
作者之盛始意其文皆由學而後成扵是窮日夜之力而&KR0060;¶
儗之言愈工而理愈失力愈勞而意愈違體調雜出而古詩¶
亡矣非才之不若古人也化之者不若而無其本也惟夫篤¶
志之士不係扵世之汙𨺚俗之衰盛獨&KR0014;學古之道使仁義¶
禮樂備扵躬形諸文辭&KR0014;近扵古則君子多之然亦鮮矣至¶
于今又鮮也求之嶺海之陬又鮮也而有林君汝文焉豈不¶
尤可尚乎林君居潮之揭陽學詩三百篇以求先王政教之¶
善治功之𨺚賢人君子性情之正道德之羙以治其身其身¶
醇如也以淑諸徒其徒蔚如也以形乎詩其詞粹如也林君¶
居乎潮非有人諄諄然告之而&KR0014;致力扵此其𫠦得不旣&KR0055;¶
<pb:KR4e0004_SBCK_075-2b>¶
乎潮去京師六千里林君身不出州里而余知其名其𫠦為¶
不旣至乎夫不資扵口耳之淺而成文者文之善者也不資¶
扵爵位之顯而成名者名之髙者也余是以序而論之君名¶
仕猷¶
　　恭題¶
　　御裂論語觧二章後¶
右觧論語二章乃　皇上𫠦親製以賜翰林&KR0113;撰臣孔克¶
表者也&KR0004;　上㽞心經籍以為經之不明傳註害之傳註¶
之害在乎辭繁而旨&KR0055;洪武六年乃　詔克表及御史中¶
丞臣劉基秦府紀善臣林温取諸經要言析為若干𩔖以恒¶
言　之使人皆得通其說而盡聖賢之旨意又慮一二儒臣¶
末達注釋之凡乃手釋二章以賜克表俾取則而為之克表¶
等承　詔釋四書五經以上　詔賜名曰羣經𩔖要復¶
装裭𫠦賜為卷以臣漁甞與聞斯事請識其左方臣聞聖人¶
<pb:KR4e0004_SBCK_075-3a>¶
之治天下養之以政而教之以道民非養不生非教不明三¶
代以降未有兼之者也欽惟　皇上以聖智之資治民之¶
政壹法乎古復慮經旨晦而人不知道乃釋諸經以教之其¶
為後世慮者可謂詳且備矣克表適際盛時而預執筆承¶
明詔豈非𦍒㢤昔唐之盛時太宗有志扵教化而孔氏曰潁¶
達者實率諸儒為五經䟽天下至今傳而誦之不廢今¶
上開物牗民之心過扵太宗而克表復為諸儒首孔氏可謂¶
世不乏人矣他日是書之傳將與潁達之䟽無異則夫聖謨¶
之詳烏可不知𫠦自㢤臣故表而出之使後世知𩔖要之書¶
實本諸此也¶
　　恭題¶
　　御製勑符後¶
皇上以上智之聖延&KR0259;英傑置之庶位知人善任誠近世𫠦¶
未有洪武十一年　詔以大子正字臣桂彦良為晋王右¶
<pb:KR4e0004_SBCK_075-3b>¶
傳且親御翰墨為文勑之識以謹身殿寳其子中書舍人愼¶
裝潢成卷請臣題其後臣惟古明王之待重臣&KR0194;之以爵吿¶
之以言者有之矣然其時之文多述扵代言之人求其出扵¶
親製者不可得也親製者如漢武之扵吾丘壽王荘𦔳者有¶
之求其褒許𨺚至教告&KR0055;切如此者不可得也臣與彦良同¶
朝且同官　東宫甚久彦良之為人淳篤和易有長者風當¶
今廷臣鮮見其比　上甞以儗臣濂雖臣亦自以為不及¶
也今勑文以善學孔孟稱之望以王佐之業傳𫠦謂知臣莫¶
若君其此之謂歟雖然今之軄為相傅者凡數十人¶
上未甞以言為賜或賜以言未甞以稱彦良者許之也彦良¶
獨蒙聖知若是之至安可不思報乎具簿書綜獄訟他人&KR0014;¶
之者　上不以責彦良亦非彦良之𫠦以報　上也必¶
也輔　王以德義迪　王以忠孝使晋國有泰山之安賢王¶
有明哲之譽而彦良之名亦相與流扵千萬載此豈非¶
<pb:KR4e0004_SBCK_075-4a>¶
上之望扵彦良者歟彦良其可不勉矣¶
　　正心堂銘有序¶
元臨川監郡芒矦甞名其燕息之　堂曰正心矦旣以此自¶
治其身而化其民又推以教其子入國朝長子文縝司教成¶
均思嗣矦德不墜復以堂銘為請三代盛時凡有國有家者¶
皆不敢不學其學未甞不本扵心譬之操權衡以制輕重持¶
規矩以裁方圓凡有形者皆不&KR0014;違是以事功成而習俗羙¶
先王之道旣息居乎位者不知學學者不知𫠦本&KR0060;&KR0060;焉欲¶
以私智小數勝之而民卒不可得而治前代之事如此者多¶
矣而元為甚芒矦生乎其時獨&KR0014;取聖賢為學之道治其身¶
其天性之過人遠矣文縝又&KR0014;推之以淑諸人非善&KR0071;志者¶
㢤銘曰¶
昭㢤聖則厥要甚寡正其一心以對天下一心之量天容地¶
&KR0055;炯若日月孰不照臨其不正時日月方晦昏亂迷惑靡有¶
<pb:KR4e0004_SBCK_075-4b>¶
攸留誠其始萌乃正之功知不周物思誠曷&KR0025;維知克誠維¶
誠克正正以持身冈敢違令內以爲家外以臨民明盡禮樂¶
幽通&KR0017;神世䧏道離人鮮由學徇其私心狙伺狼攫偉兹芒¶
矦監于大&KR0022;揭聖明訓寘諸崇堂崇堂嚴嚴筵几具有&KR0022;人¶
君子陳說古道孰詭孰端曷&KR0025;&KR0154;違折以片言灼如蓍龜豈¶
徒其名又&KR0014;&KR0098;蹈旣政以施亦身以教侃侃嗣子先人是程¶
緝其休聲亶爲難&KR0014;勿謂巳遠千載一心聖　炳然奚古奚¶
今¶
　　周節婦傳¶
節婦姓趙氏名淑宋燕㦤王之裔安㝎郡王令詪九世孫也¶
令詪&KR0025;髙宗渡江南居越諸暨遂爲諸暨人父孟德有文學¶
生二女節婦長且賢&KR0057;愛之授論語孝經列女傳皆&KR0014;通其¶
義年十八求冝壻者得祠邑周本恭歸焉始歸而姑卒旣而¶
舅及兄公姒氏亦相&KR0071;死兄公子顯宗尚㓜節婦相夫筋䘮¶
<pb:KR4e0004_SBCK_075-5a>¶
治𦵏咸盡禮育顯宗如子歸十一年生三男宗善宗祚宗政¶
宗政始生時天下亂夫嬰疾甚恐不起顧節婦曰今兵革四¶
興嗣子單弱如此我死尓&KR0014;自保乎節婦嚙指流血泣曰天¶
在斯吾有不&KR0014;保孤兒者天實誅之夫卒節婦年二十九髽¶
跣號泣泣間含食哺諸兒不暫出户限明年國朝克諸暨與¶
偽吴分邑拒戰两兵交焚掠家貲無纎毫存節婦抱兒及&KR2179;¶
宗&KR0025;一媵岀走匿惟持田籍以行&KR0055;山窮谷間飢餓顛踣削¶
木膚采藜藿以食或問其艱勩&KR0134;之曰呱&KR0561;者何&KR0085;恃奚為¶
自苦耶節婦怒不與言剪髩髪示之益自裁戢厲色峻辭使¶
人莫敢近兵㝎而歸冨民侵至其田殆盡節婦持田籍與辦¶
卒頼以完知州田若賦髙其行欲上其事于朝節婦曰冝然¶
耳何&KR0085;上聞力辭不願乃復其家節婦感泣日治麻𫃵為布¶
帛以&KR0071;乏絶市詩書教諸子夜焚松脂于室坐諸子两㫄而¶
口援之或怠睡首俯&KR0186;笞咄不少恕諸子皆凛然畏憚如嚴¶
<pb:KR4e0004_SBCK_075-5b>¶
君覩其色變卽惴&KR0178;莫敢舉目視及長遣&KR0025;名師逰𫠦友善¶
士相過則喜為之置酒否則憤歎竟日節婦以兄公早没惟¶
顯宗存為之昏娶先扵巳子羞服與諸子同人不知辨諸子¶
遜弟皆有士行宗祚入為太學生以文行稱人咸謂節婦¶
教𫠦致云¶
史官曰世之傳節婦者多貴殺身為難&KR0014;至扵守義不二者¶
則略而遺之余甚惑焉鋒刄之威迫于後湯火在前有𫠦不¶
顧此人情𫠦&KR0014;勉至扵困窮災變切身凍餒顛踣而不渝其¶
志存人之孤非篤扵禮義者其孰&KR0014;之若周節婦是矣嗚呼¶
此豈特賢扵女婦而巳㢤¶
　　竹塢幽居詩序¶
天台裴君日英其先故䆠族好學多材&KR0014;甞挾其𫠦長㳺浙¶
水東西士大夫爭慕與交性好竹𫠦居種竹數百至它𫠦必¶
擇有竹家以舍扁其室曰竹䲧幽居留杭者甚久杭守聞其¶
<pb:KR4e0004_SBCK_075-6a>¶
名薦于京師京師爲天下大都會&KR1185;居櫛比求尺寸曠圡不¶
可得&KR0647;旅家僅可俯仰無&KR0025;得竹然裴君揭其故名不廢且¶
求&KR0014;言者咏歌之或疑裴君以爲實與名常不相違今在京¶
師非有園林之勝安在其有竹乎裴君曰不然有竹之竹不¶
若無竹之竹之羙也有竹之竹適在耳目無竹之竹適在乎¶
心心之𫠦得非若耳目之淺而易忘也吾方有竹時笙乎竹¶
簫乎竹竽乎竹簟乎竹𫠦見𫠦聞日陳吾前者皆竹也然吾¶
未甞知行之爲羙也今棄之而居乎此雖不接乎耳目而心¶
恒存焉思竹之聲以爲有虞韶之遺音思竹之挺㧞特立以¶
爲有壮夫偉士之節思竹之歴寒暑而不變以爲𩔖乎有道¶
者其虚中不窒似仁其&KR0033;遂似義其周扵用似才其髙自鶱¶
舉不屈儕𩔖下似智取而比德焉無不羙者然後知竹之不¶
可得也吾心日存乎竹雖謂之有竹何過乎且古之聖賢後¶
世慕之如神龍威鳳者以其不可見耳聖賢道德雖高使人¶
<pb:KR4e0004_SBCK_075-6b>¶
得接而狎之其不見慢扵恒人者鮮矣其與吾好竹之說何¶
異乎余謂裴君盖善扵用物者非世俗玩物者比也記其言¶
于詠歌之首使覧者知其人焉¶
　　静學齋記¶
三代以下人物之傑然者諸葛孔明數人而已孔明事功著¶
後世或儕之扵伊呂固為少褒或又以孔明與管仲並稱則¶
卑孔明矣以其事言之管仲輔桓公僅以齊覇孔明奉昭烈¶
扵艱難之中尺地一民皆奪之扵群盜之手徒以大義震撼¶
天下裂天下而三分之使孔明後死後主&KR0085;輔復漢之奮&KR0416;¶
致刑措之治扵孔明何有㢤在管仲未必&KR0014;尓也以其本心¶
論之管仲𫠦陳扵桓公而見扵行事者皆微&KR0096;小智雖假尊¶
周為名其意則冨強其國而巳固君子𫠦羞道也孔明當于¶
戈鞍馬間𫠦與其主論者必以德義爲先其忠漢之心至扵¶
瞑目而後巳至今誦其言想其人真伊呂之亞乎史氏不知¶
<pb:KR4e0004_SBCK_075-7a>¶
其本心謂孔明慕管仲樂毅之為人嗟乎孔明豈二子比㢤¶
孔明扵聖賢之學盖有聞矣其𫠦謂學湏静也之言信古今¶
之名言也止水之明風撓之則山嶽莫辨渾天之察人撓之¶
則晝夜乖錯況方寸之心乎古聖賢之成勲業著道德扵不¶
朽者未有不由扵静者也盖静則敬敬則誠誠則明明則可¶
以周庶物而窮萬事矣茍雜然汨其中偶然應乎事卒然措¶
之扵謀為其不至扵謬亂者鮮㢤孔明之學惟本乎此故其¶
𫠦為當世無及焉至今無有非焉者而又&KR0025;效慕之區區覇¶
術之徒固不&KR0014;然也然世之慕古人者吾惑焉古人𫠦以為¶
聖賢者其道德著乎其言其才智形乎功業而存乎𠕋書非¶
徒以其名稱之羙而已也苟欲效乎孔明扵孔明之𫠦學必¶
無不學也扵孔明之𫠦&KR0014;必無不&KR0014;也而後可孔明之𫠦學¶
而有未至也孔明之𫠦&KR0014;而有未&KR0014;也而曰學孔明何可㢤¶
扵孔明且尔況乎學孔孟之學者而可徒誦其言乎㢤近代¶
<pb:KR4e0004_SBCK_075-7b>¶
之𫠦學者浮扵言而劣扵行孔孟之言非特言而巳也雖措¶
之行事亦然也學者不之察率視之爲空言扵是孔孟之道¶
不如覇術之盛者久矣欲如孔明者安可得乎錢唐羅宗禮¶
名其&KR0076;誦之室曰静學庶幾慕孔明者余&KR0082;勉其成也辯孔¶
明之爲學與學孔明之道以告之¶
　　送&KR0098;師省母序¶
人之生天賦之以性父母遺之以軆德莫大焉故雖尊有天¶
下不敢不事天德爲聖賢不敢不事親以是身非我有實天¶
與親𢌿之也夫吾之身旣有𫠦本則凡吾𫠦爲者豈我之&KR0014;¶
爲㢤實天與親之𫠦命而我行之耳安可忘𫠦自而不察乎¶
古之少㤙者雖如申韓商鄧著書排擊尭舜孔子之道且不¶
敢遺其親况扵佛氏以慈仁爲教者乎故弃其親者非佛氏¶
之意愚者失之耳是以佛氏有報恩之經稱父母㤙甚至而¶
昔之賢者若陳尊宿之流多&KR0014;盡扵子道近世之稱名浮屠¶
<pb:KR4e0004_SBCK_075-8a>¶
者亦未有不孝其親者也　今上&KR0004;立極猶恐愚者未察¶
詔浮屠各拜其親定著爲律扵是習俗爲之復羙天台迪中¶
允師浮屠之秀者違親而&KR0025;師于外十餘年矣今歳至京師¶
戚然念親不置將别其徒而歸省謁余求序以道其𫠦&KR0082;行¶
之意迪中通內典攻書而&KR0014;詩其扵事親固無庸告之然四¶
方之學佛氏亦有久違其親者乎聞迪中之風而慕效者必¶
名浮屠也¶
　　徐夫人墓銘¶
婦德以柔順爲羙然以之䖏常可也苟無堅凝之質事變臨¶
之其&KR0014;自立者鮮矣故持之以堅貞行之以柔順斯&KR0085;以爲¶
賢婦偏一則有虐忘縦佚之失焉若徐夫人者其備婦德者¶
乎夫人姓余氏衢之開化人年二十適邑士徐君安越十三¶
年生四子徐君死舅姑皆老家莫爲主貲産頗傾蝕夫人日¶
奉羞膳升堂問軆安否退則率媵妾治&KR0093;𫃵麻枲&KR0010;時機杼¶
<pb:KR4e0004_SBCK_075-8b>¶
之聲聞于鄰里衣服諸子務臻華好青褏綵衿少長嶷嶷然¶
人不知其為孤年七八歳委之扵學慈嚴两至責其成績由是¶
諸子咸為善士而家迄以成舅姑相&KR0071;壽終治䘮𦵏以禮鄕¶
人暴强者皆畏其&KR0014;莫敢凌犯教女語婦必以夫人為則年¶
七十有八以洪武九年九月七日卒于家二十三日𦵏于淸¶
源里西村之原三男曰禄可詵一女適某孫男五人玄生林¶
璣桂生以國子生擢給事中來請銘銘曰¶
柔順為德斯婦常濟之堅貞家乃昌執偏或堕弱與强二者¶
維全保無爽猗徐夫人婦之良䘮夫秉志事尊章內外屹然¶
禮義防躬親織紝靡怠荒家政浸&KR0113;貲大穰男治書詩女衣¶
裳壽弥德備名譽彰孝孫刻銘闡幽光卓㢤婦則垂無&KR0416;¶
　　莆田黄府君墓銘¶
莆田黄處士有良婿曰陳熈哀處士之早亡自&KR0250;其行千餘¶
言赱三千里來京師請銘且曰處士事繼母孝庶弟出後&KR0025;¶
<pb:KR4e0004_SBCK_075-9a>¶
父&KR0025;父愛其女盡以&KR0254;田嫁之處士患弟貧割以私田之半¶
族人以田來鬻䖏士不忍取乞以&KR0033;而歸之不&KR0014;為生者加¶
衣食焉以貲多為閭里之正里中民買塩于官及科繇不&KR0014;¶
庚者出私財代輸有受誣者諍之扵縣庭得觧乃已毎&KR0010;首¶
縣次民貲力多寡㝎征歛之籍衆不&KR0014;决處士彂一言皆稱¶
平争訟者來質是非告以理法舉酒飮之各謝而退藝田家¶
歸粟入以小量遇凶&KR0010;則减賈以大量糶之&KR0004;郡南有僻壌¶
盜常狙伺以剽行旅䖏士構廬棲僧夜則然燈逹曙盗散去¶
復施貧死者棺三年至二百餘野無暴骨元末兵亂縣命處¶
士帥兵扼險畫捕賊䇿陳于上民藉以安處士讀書有識待¶
物恕以和其生也鄕人教其子俾取為法及其沒識之者無¶
不弔弔者&KR0152;必哀至今言善人者稱焉熈又日䖏士之善盖¶
多其粗如此其使人感且化者不得而知亦不得而言也然¶
其大者旣不可言倘可言者又不得托文以傳焉則何以使¶
<pb:KR4e0004_SBCK_075-9b>¶
為善者慕敢請余曰䖏士之行誠可傳矣余言之不文烏&KR0085;¶
以傳耶雖然不可辭也處士諱巳字景陽自唐屯田員外郞¶
潜之子朂不仕王審知始自光徙莆在宋稱書詩之族髙祖¶
審再以進士舉于鄕與&KR0025;兄某州通判君亮皆有名曾祖文¶
子以五經為州學諭祖來鄕貢進士父元壮母陳氏繼母鄭¶
氏俱名族處士娶林氏無子先二十年卒再娶李氏生子男¶
四人興祖振祖光祖麒祖女三人長壻卽熈其二適吳某王¶
某孫男五人隆庸洪某某處士&KR0004;為長女求壻富人争&KR0082;問¶
名不聽聞熈儒士許妻之或謂熈貧非偶處士曰我志决矣¶
卒妻熈熈今為連江儒學教諭有文名君子又多處士善處¶
其女也處士年四十二卒元至正十八年八月廿九日後五¶
年殯鳩山下廿七年十月十二日權&KR0590;山之西今洪武十一¶
年十二月廿八日始克𦵏于白砂之原銘曰¶
人不患財之弗贏而患善無可稱善集于身雖賤為恒垊歴¶
<pb:KR4e0004_SBCK_075-10a>¶
千載而有聲身為鄙夫雖位居九卿溘旣死而誰名維處士¶
君&KR0085;不出州里而化者衆身服乎韋布而德可程斯之謂死¶
而如生¶
　　上海夏君新壙銘¶
國朝有天下忠吏之病細民公卿廷議以為吏它郡人與民¶
情不孚又多蔽扵黠胥宿豪民受其病固無恠莫若立巨室¶
之見信扵民者為長使主細民土田之税而轉輸于官扵是¶
以巨室為糧長大者督糧萬石小者数千石制㝎而弊復生¶
以法繩之卒莫&KR0014;禁是時惟蘇之沈氏以奉法稱¶
天子親召與語賜之酒食時减免其田賦名聞四方而上海¶
有夏君者尤畏謹好禮繇賦皆先時而集不煩徵索愛恤細¶
民銖两無𫠦妄取民咸恱而德之聮事者皆以為則其𫠦為¶
盖無愧沈氏而名未若沈氏之顯者聞于上則勢隆而易彰¶
欎扵下則雖善而莫著此余囙夏氏之請而欲揚之者也君¶
<pb:KR4e0004_SBCK_075-10b>¶
諱宗顯字叔明自其曽祖叅祖駟父祥皆居華亭君年十五¶
六䘮母以達禮聞服終請于父出從傳朱學數年學有名逰¶
上海樂其土俗遂之長人鄕置田宅徙家以居旣而家日殷¶
富益敦行義兄及孀姊老而窭歳時奉粟帛養之𦵏其䘮而¶
䘏其子撫異母弟有恩事外舅姑盡子壻禮聘名士為師故¶
人子就學者飮食之旦則冠帶坐堂上子孫盛服入揖立两¶
序俯首聽教命君各授以事會食遣去至夕取古今事可為¶
法戒者辨析講說勉以為善子孫恭謹愿慤不敢嬉遨　縦¶
凶&KR0010;鄰里皆&KR0025;君乞粟帛藥餌嫁娶䘮災者取資焉故巨室¶
之以長厚稱者必曰夏氏見君者慕其善與君逰者服其才¶
聞君卒者莫不痛惜之也&KR0004;君年未四十卽穿壙為冢於舍¶
西北若干歩及年六十有六而卒遂𦵏焉君之卒以洪武十¶
二年正月二十一日𦵏以二月九日娶王氏二男曰應炎應¶
霖三女長適趙志學次適趙以仁一在室孫男三人翟彪麟¶
<pb:KR4e0004_SBCK_075-11a>¶
女三人曽孫男一曰緜緜銘曰¶
周法旣壊經界隳群氓相啖䑕與狸吏庸俗澆&KR0684;不知赤子¶
顚踣吁可悲聖神造謨立治規俾大育小勢相維孰嚚戾法¶
肆攘欺利猶在吻身巳離惟吳夏君懲衆非畏愼奉上仁以¶
綏凶歳彂&KR0338;賙困飢帛寒藥疾棺載尸居家孝友此其推子¶
姓愿謹習禮儀鄕閭愛戴莫敢違爲冨好仁曷&KR0014;追天錫尓¶
㣧當蕃滋嗟㢤巨室宜相師&KR0082;考令德徵銘詩¶
　　東陽貞節處士蔣府君墓銘¶
府君諱玄字子晦别字若晦姓蔣氏&KR0004;周公庶子伯齡受封¶
于蔣子孫氏其國在漢居杜陵者最著兖州刺史詡&KR0057;有名¶
詡四世孫山亭鄕矦澄徙居義興之陽羡澄七世孫樞仕晉¶
爲吳郡太守復南徙台之仙居唐末五季之亂樞裔孫勛避¶
地婺之東陽仕吳越錢氏爲金紫光禄大夫檢校司空兼御¶
史大夫遂家焉府君盖其後也曽祖諱天廙宋紹㝎中入粟¶
<pb:KR4e0004_SBCK_075-11b>¶
佐邉授迪功郎祖諱沐元南康路建昌縣主簿父諱吉相少¶
俶儻負氣甞事仁宗于東宫擢典用監知事出為㐮陽路榖¶
城縣尉以卒府君生于燕都兒時嶷嶷嶄聳不妄狎咲八齡¶
就師讀書終日據案端坐未甞㫄顧其師竒之使察諸生怠¶
肆者諸生畏憚歛戢莫敢譁年十六侍榖城之官杜門絶賔¶
客不交晝夜攻學母夫人閔其勞節膏油不多與俟母&KR0230;以¶
衣衾蔽牅而誦夜叅半乃巳穀城涖官剛嚴府君囙事進諫¶
多𫠦匡&KR0024;出遇其吏民恂恂退抑人不知其為尉子也旣冠¶
而歸時許文懿公謙以道德為學者師府君&KR0025;而受其說識¶
悟過人辨析精確內㴠外&KR0346;日超月異先軰皆自謂不及然¶
府君務見躬行以禮齊其家奉先祠謁拜祀奠取朱子𫠦&KR0113;¶
儀文行之歳時率族人祭始遷祖墓祭畢序長㓜列坐告之¶
親睦之道属之近者朔望必㑹貧者歳周以两月之粟&KR0113;建¶
昌𫠦創義塾延師儒教其子姓至於鄕人毎歳冬至殺牲置¶
<pb:KR4e0004_SBCK_075-12a>¶
酒㑹長老俊人行鄕飮禮府君為之講&KR0003;嘉謨偉行使𦗟之¶
曰為父兄子弟當如是鄕民莫不化服細民寠者貸以粟不¶
取其贏待以炊者常數十家東陽多宋貴臣挨民藝其田者¶
旣入粟半復畝徵其絲民頗苦之府君倡其鄕人曰君子以¶
養野人奈何厲之遂罷不徽人用是德府君稱其善不虚口¶
遇事無大小皆立决不形扵謀議𫠦為輙出人意表&KR0004;延祐¶
中惡少結邏卒誣平民為偽鈔破其家意府君儒生可侮以¶
語撼之兾得賂乃止府君怒赱白大府逮惡少窴于法害遂¶
絶由是宿豪文吏揺手相戒不敢過其門府君益刻苦為條¶
法使後嗣可守室廬械噐皆預為數世計各極其精善人服¶
其才而惜其不獲施于世也府君饒扵貲産脫去華靡習聚¶
書萬卷致力其中著四書箋惑大學章句纂要田書述義通¶
若干卷治平首䇿二卷學則二十卷韻原六十卷府君懲士¶
習淪於夷俗獨製古冠衣服之揖譲歩趋必以禮法人望之¶
<pb:KR4e0004_SBCK_075-12b>¶
神情夷朗如逸民髙士及即之則雍然和與之語出仁入義¶
愈久而愈無窮年四十有七以至正四年六月辛酉終于家¶
學者私謚貞節先生十二月壬申葬縣&KR0047;乗騘鄕御史里焉¶
䲧之原娶葛氏宋𠫵知政事端獻公洪之玄孫子男四人大¶
同興宗嘉亨&KR0098;升女四人適葛實李&KR0026;及東陽儒學教諭李¶
思文其一蚤卒孫男十人昭暉旭曄昇昱昺昻景旲孫女二¶
人適許益亨鄭格曽孫男五人鈞鑾鎕鎭某女三人&KR0098;升甞¶
&KR0025;黄文獻公溍逰有文用薦者授慶元路儒學正早死而二¶
次子亦繼卒獨大同存善承其家學以故國子𥙊酒許元狀¶
來請銘余未壯時甞拜府君于家多其言語儀貌儼然成德¶
人也盖今四十年而余亦老矣銘烏敢辭銘曰¶
柏之丸丸或朽于山堂之巖巖或病于顛天産其良不需其¶
完人愠以咨我恬以安&KR0677;聖之源禓道之瀾不諧一時千載¶
之傳¶
<pb:KR4e0004_SBCK_075-13a>¶
　　叢桂樓記¶
叢桂樓在杭天龍寺之左偏主僧大道禪師作之大道諱善¶
平越漁浦人初受業寺之慶菴吉公㝷升天目山問道扵普¶
應國師巳而来歸閔天龍之廢且久也&KR0099;然有興復之志時¶
瓦礫荊&KR0068;散漫左右幾無𫠦容&KR0085;而大道槖無錙銖獨操一¶
鉢日赱市中得食舁歸以食衆上得錢以易材木金石百用¶
之具不四三年而佛殿三門兩廡皆成四方學徒之来者皆¶
仰以食扵是復以其餘作斯樓左丞周君伯𤦺以叢桂扁之¶
旣而大道以至正辛邜七月十一日示寂其徒奉全身&KR0287;諸¶
樓右而建塔其上且請同菴禪師述其故屬余以記斯樓樓¶
乃大道憇息之𫠦將以致其思焉而余獨感大道之立志堅¶
而成功速也今夫有威力以使人者莫過乎有司有貨財以¶
使人者莫過乎富室然其有𫠦興作皆集衆謀役羣力而為¶
之猶且磨以歳月多者数十年少者十餘年而後成今大■¶
<pb:KR4e0004_SBCK_075-13b>¶
纍然一僧非有貨財威力之可使人獨用口舌化導市井之¶
民取其財與力以為巳用成宏偉勝大之功若易易焉者雖¶
曰佛氏之教&KR0085;以動人之信聽然非大道之有志不&KR0014;也盖¶
人惟患無志有志矣患守之不堅有志而&KR0014;堅事無不可為¶
者況一寺乎余甞病有志者之寡而扵大道&KR0055;有感焉嗚呼¶
後之居斯樓者孰非大道之倫㢤讀余言而思大道之為人¶
則斯樓與斯寺不廢矣請記者曰圓浄圓如皆彬彬雅飭有¶
志扵禪觀者今居斯樓云¶
　　王指揮像賛¶
眞人龍興山川降精杖劔來&KR0025;莫非豪英維時王公實將家¶
子乕吼鷹揚萬夫披靡成功錫爵遂鎭一方㢮其武威佩玉¶
冠裳何以&KR0026;之有燁其像益懋厥勛配古良將¶
　　蘇都事伯䕫像賛(子由後平仲父)¶
才&KR0085;以行志智&KR0085;以成事也苟盡施扵時必有大過扵人而¶
<pb:KR4e0004_SBCK_075-14a>¶
得位以行者僅出其一二也年齒之高林泉之&KR0208;皆公之𫠦¶
宜有固天報善人之𫠦致也惟有子之甚賢以文鳴于治世¶
&KR0085;以繼絶學于前人楊休聞于不墜也此吾甞私為之善誦¶
長公之言擬公扵晁氏之君成而知其無愧也¶
　　景㝎諫䟽序¶
吾婺&KR0108;稱禮義之郡士生其間皆存氣節仗忠義而東陽為¶
&KR0057;盛自宋中世以來以&KR0033;道著稱朝列于國史者甚衆雖布¶
衣下位之士不在諫諍之軄而上封事者亦往往有之豈其¶
人皆善為言論㢤德澤之𫠦漸濡師友之𫠦講說風俗成扵¶
下而至扵斯盛也余自少時好觀宋史凡吾郡聞人事有可¶
稱者輙識之旣而復歎士之幸獲見扵史者如此不幸而遺¶
軼不傳者盖多有矣往年在翰林始得見東陽賈廷佐上高¶
宗䟽廷佐為桐廬主簿憤秦檜主和議紹興戊年上䟽論之¶
其辭甚切&KR0033;而史不載至七世孫權出以示人世之士大夫¶
<pb:KR4e0004_SBCK_075-14b>¶
爲文以稱其忠廷佐之名始顯于天下廷佐之鄕人杜士賢¶
在理宗時爲武學生景㝎甲子秋囙星變求言士賢上䟽力¶
攻賈似道誤國今年秋其曾孫實亦以示余其事與廷佐相¶
𩔖然士賢&KR0004;無一命之爵其言請黜退似道歴數其罪切&KR0033;¶
頗同扵廷佐而實又&KR0014;趋京師遍求賢薦紳文辭以白之且¶
將刻梓以傳或非廷佐後人𫠦&KR0014;及余扵是又歎忠義之士¶
天雖抑之扵當時天毎扶植其子孫使昭其聲光于不朽是¶
豈智力𫠦及㢤當似道擅權時威&KR0395;&KR0085;以生死人士賢彂憤¶
言之不至於殺身者毫𩬊間耳今似道之後不聞有爲士者¶
而人亦羞稱之士賢之子孫方守其遺業不墜而聞士賢之¶
風者雖野人稚子皆嗟慕以爲賢善惡之公昭明也如是則¶
夫有志扵忠義者尚何𫠦憚而不爲㢤然則是䟽之傳非特¶
可&KR0024;史氏之闕爲人臣者皆可以鑒矣士賢字希聖後中武¶
科授武岡軍新寧縣簿尉遂攝其令轉綏寧旰&KR0455;两縣令以終¶
<pb:KR4e0004_SBCK_075-15a>¶
　贈浩然子叙引¶
交神明有道乎曰有无妄而巳矣然則𫠦謂无妄者何也曰¶
其中有物非思慮&KR1119;葛之可摇奪也非聲利沉酣之可變易¶
也至虚而神與道合眞放之無垠收之則存歷代以來恒有¶
其人也今之近扵此者其唯吾浩然子乎浩然子與余同姓其¶
名爲宗眞遂以其稱浩然者爲之字學道扵京城報恩光孝¶
觀得靈寳法而&KR0014;知&KR0017;神之情状嗣天師知其賢號為軆玄¶
妙道純素法師提㸃&KR0026;事㑹朝天宫虚席中書以為言　上¶
召見奉天殿命太官賜饌俾之住持時洪武五年秋七月也又明¶
年正月七日儀曹奉常同傳　旨諭之曰凡有事郊社及山川¶
百神當令宗眞帥其徒十人前期&KR0778;芳香潔豆籩以俟臨事¶
之日仍令宗眞&KR0013;法服與𥙊浩然子拜命惟謹盖以其精潔¶
而扵敬恭明神為冝浩然子由是簡在　上心屢䝉　召對¶
且賜白玉眞仙像二十餘軀以鎭山中　龍光赫奕光動林¶
<pb:KR4e0004_SBCK_075-15b>¶
谷采眞之士無不歆𧰟之余甞見浩然子扵冶城山風度凝¶
簡執謙而有容澹然無𫠦累其心𫠦謂其中有物不為思慮¶
聲利之𫠦惑者誠近之此𫠦以遭逢　盛際而眷遇有加焉¶
然而忠君尊上臣子之職也浩然子益冝振祓精明傾竭誠¶
慤以頌禱　國祚扵無疆非特敬恭明神而巳誠如是雖身¶
居方外而乃心　王室&KR0013;法服以與朝紳之列非僥偉也實¶
宜也浩然子其尚朂之洪武六年冬十有一月金華宋某序¶
　　桑仁卿傳¶
桑惠字仁卿婺之武義人其先居麗水桑溪南渡後有景昭¶
者始遷婺歴四世皆不墜書詩仁卿㓜䘮父獨奉母居不&KR0014;¶
與人浮沉介然自守遇人則翼然恭未甞往叩富児門唯日¶
夕訓諸子弟雞&KR0004;號輒呼起懸燈誦書食時使&KR0025;師或值雨¶
淖親持盖𠊱之還人咲其愚勸曰子貧若是甑將生塵矣何¶
不學他技藝朝出門暮可即得錢讀書固佳其効乃如&KR0024;風¶
<pb:KR4e0004_SBCK_075-16a>¶
耳仁卿咲曰信如子言吾家學將絶於吾乎矣寧餓而死不¶
&KR0014;&KR0025;也乃召其子以時謂曰此妄人耳其愼母聽吾之貧由¶
天扵讀書何預㢤策勵比前為&KR0057;急及見以時明經&KR0014;文辭¶
鄕校迎為學者師仁卿撫几自慶曰吾將有以見祖宗地下¶
矣仁卿無𫠦扵食質田扵里翁已而失其劵乃以計紿仁卿¶
至家使重書之或&KR0130;其跗曰愼勿言翁劵失矣仁卿歎曰吾¶
實得錢言猶在耳而因失劵&KR0018;之為計固得如内媿何一里¶
譁然稱曰桑仁卿其誠慤人㢤未幾卒貧不&KR0014;歛手&KR0085;鄕人¶
惜其賢裒錢以塟仁卿娶同縣人項寄瑗其賢絶仁卿固安¶
貧終日樵蘇不㸑項無纎介見扵容色澹然&KR0014;相歡凍餒日¶
不自免聞有佳書必掇𫠦織布帛貿之使讀自時厥後以時¶
以賢良徵主𡊮分宜之簿州里槜酒將來賀曰仁卿夫婦不¶
&KR0018;教子今得官歸矣項曰得官不&KR0085;榮&KR0014;不&KR0018;官斯為榮耳¶
以時在分宜數督運萬里外兢兢自持無𫠦遺失𠕅轉為温¶
<pb:KR4e0004_SBCK_075-16b>¶
州判官遣𠊱人迎養將及門而卒今以三轉為䕫州府通判¶
陛至某郎益用政事聞于時論者謂父母之善教云賛曰子¶
弟不患無俊良非父母竭力教之終不&KR0014;有成也有如仁卿¶
忍貧教子至樵蘇不㸑一不變其志澹如也卒&KR0014;奮彂有耀¶
于前人則吾𫠦謂父母不力教子子未必有成誰不謂然因¶
作小傳以為世&KR0134;焉¶
　　送王明府之官序¶
我　國家重扵民社之寄雖遐州僻壌必慎選守令以撫摩¶
其人民蘇息其彫瘵而擢用人才之道必以常&KR0025;事扵朝廷¶
省部者為先以其歷練之精而&KR0055;達扵民情政體也會稽王¶
君元凱受命出宰䕫之開縣告行扵余徴言為贈两川入㢤¶
版圖未久其民新脫扵鋒鏑之餘自非善扵承流宣化者未¶
易以&KR0636;煦生息之也廟堂之議以為元凱久以文墨議論賛¶
佐春官儀文禮法諳集有素其為人持身砥行又端謹清&KR0113;¶
<pb:KR4e0004_SBCK_075-17a>¶
克稱兹選故有是命余聞昔子㳺氏之為武城也以禮樂為¶
教而聖人喜之此千載牧民之良法而近世以來為縣者率¶
以法度束縛而操切之故禮教之澤不下流扵民而醇風羙¶
俗罕或見之今元凱之往不惟使其百里之內政平訟理而¶
安於田里其𫠦以化導全安之者要必有其道矣他日&KR0026;風¶
之使有言扵朝者曰西蜀之地有萬家之邑其令之治先政¶
教而後刑罰其民之俗好辞讓而恥闘争以故絃歌比屋而¶
囹圄空虚雖在數千里之外而藹然不異乎&KR0022;畿之中是冝¶
旌褒其縣大夫之&KR0014;以為在職者&KR0134;若然必元凱之𫠦治也¶
余在禮部常知元凱之為人今守職詞林秉筆史舘晨入夜¶
歸無敢暇逸故扵元凱之請不及綴緝文辭為贈而姑道其¶
𫠦期望者如此朂之元凱其勿以余言為簡也是為序洪武¶
六年九月旣望金華宋某序¶
<pb:KR4e0004_SBCK_075-17b>¶
<pb:KR4e0004_SBCK_075-17b>¶
