# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.855044
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 59
#+PROPERTY: FILE SB04n0229-059宋學士文集-卷第五十九.
<pb:KR4e0004_SBCK_059-1a>¶
宋學士文集卷第五十九　芝園後集卷第九¶
　　　靈𨼆住持樸𨼆禪師瀞公塔銘¶
嗚呼人之生也出沒氣化之中因成果随夙有一定之業世¶
雄氏所謂假使百千刼所作業不亡者一旦遇合雖大覺法¶
王亦或有所不免故濂扵樸𨼆禪師之事恒若有傷焉師住¶
杭之靈𨼆入院甫浹日寺之左右序言曰寺政實繁乏都寺¶
僧司之師曰若等盍選其人乎衆咸曰有徳現者稱多才昔¶
掌崇徳荘田䏻闢其萊蕪以食四衆儻以功舉其誰曰不然¶
師諾之先是勤舊有聞歆現之𫉬田利率無頼比丘請扵前¶
主僧代之及現之&KR0013;選也大懼發其奸私走崇徳縣列現過¶
失縣令丞寘不問未㡬有健令至上其事刑部刑部訊鞫既¶
得實以師為寺長失扵檢察法當縁坐移符逮師或謂師曰¶
此三年前事爾况師實不知且不識聞宜自辨数可也師𥬇¶
曰定業其可逃乎至部部主吏問曰現之犯禁尓知之乎曰¶
<pb:KR4e0004_SBCK_059-1b>¶
<pb:KR4e0004_SBCK_059-1b>¶
<pb:KR4e0004_SBCK_059-1b>¶
留九十日乃還他若黄文獻公溍䝉古忠介公㤗不華翰林¶
學士危公素其同辭稱師無異扵虞公名聞行宣政院元至¶
正十六年請師出世㑹稽長慶寺陞天衣萬夀禪寺四方問¶
道者聞風来歸師以氣衰倦扵將迎營精舍一區而歸老焉¶
即前所謂和塔䖏也元云　皇明龍興　詔天下名桑門建¶
㑹鍾阜升濟幽靈輪畨&KR0003;戒師與上竺東&KR0538;日公五&KR0279;壁峰¶
金公特&KR0013;　召入内庭&KR0025;容問道賜食而退巳而辭歸和塔¶
若將終身焉洪武九年冬十二月靈𨼆虚席諸山交致䟽幣¶
延師主之師不得已而赴未及期年而崇徳之禍作矣嗚呼¶
世之學浮屠者不為不多習教者不必修禪脩禪者未嘗聞¶
教師則兼而有之且通儒家言文又足以逹其意敷闡大論¶
發揮先哲釋門每扵師是頼千百人中不&KR0014;一二見焉竟以¶
無罪謫死苟不歸之扵定業將誰尤㢤師殁後一年譯請虎¶
丘大師仁公䟽為事状以濂與師友也来徴銘嗚呼師扵死¶
<pb:KR4e0004_SBCK_059-2a>¶
生空矣譬如雲影谷音曾無繫着何假扵銘㦲然不見諸紀¶
載恐無以白師扵天下後世濂因詳著其事而勒諸碑盖誠¶
有傷扵中也師生扵越㑹稽縣父倪機母嚴氏皆號士族其¶
諱元瀞其字天鏡别號為樸𨼆一時聞人多紀詠之容貌魁¶
偉襟懐煦然如春世間機穽捭闔之術不識為何物性尚風¶
義断江恩公與師締&KR0111;年交断江卒師為刋布詩集復請虞¶
公銘其塔三主名山起廢&KR0024;壊具有成績夀六十七臘五十¶
三三㑹語有録二卷詩文曰檏園集葺若干卷所度徒弟曰¶
自宗曰&KR0394;詠曰&KR0394;諤等若干人嗣法而住院者曰禪慧智湛¶
曰龍山普明曰昭福楚黁等又若干人云銘曰¶
我&KR0026;群生所作惟業黒白雖殊影響無别囚縁合并如磁引¶
鐡神應自然牢不可脱扵越之墟降生良緇氣量軒然欲吞¶
虹霓義理&KR0345;絲自何而推闢其通𡍼非東曽書乃&KR0052;乃史載¶
攻載讀擿其幽微罔不昭燭形諸篇翰龍錦盈束擲地鏗然¶
<pb:KR4e0004_SBCK_059-2b>¶
<pb:KR4e0004_SBCK_059-2b>¶
溪白馬鄉髙撟之原其子扵深懼公之功行世系不昭白于¶
天下晝夜兢惕自為状二萬言来謁新墓之銘濂守官少暇¶
久未克論譔十年春正月䝉　恩致政東歸私念公相知特¶
深在前朝時欲尉薦入史舘及令待罪禁林實與公為同僚¶
相得甚驩扵是評隲群行而勒文于碑其文曰公諱素字太¶
樸姓危氏危本&KR0078;姓周武王庻子某生而手中有文曰　因¶
賜姓危氏封扵新其後居光州晋永嘉中建州刺史京遷建¶
昌之南城唐黄巢之亂全諷與其弟仔倡赤手起兵擒勦黨¶
栁彦章于𧰼牙潭擢撫州刺史累官金紫光禄大夫檢校太¶
傅封南庭郡王南庭之後復遷撫之金溪白馬郷譜圗亡竟¶
逸其名南庭十五世孫宋景定三年進士通直郎知臨安府¶
仁和縣事元累贈中奉大夫浙江等䖏行中書省叅知政事¶
護軍追封汝南郡公炎震公之曽大父也累贈資善大夫河¶
南等䖏行中書省左丞上護軍追封臨川郡公龍友公之大¶
<pb:KR4e0004_SBCK_059-3a>¶
父也累贈榮禄大夫江西等䖏行中書省平章政事柱國追¶
封豫國公永吉公之父也曽祖妣王氏彭氏祖妣劉氏皆封¶
郡夫人郡之名如其夫母鄧氏黄氏並封豫國夫人公自至¶
正二年用大臣交薦入經筵為檢討公年巳四十矣五年改¶
承事郎國子助教七年除應奉翰林文字同知制誥兼國史¶
院編脩官轉宣文閣授經郎兼經筵譯文官階文林郎明年¶
復入翰林為應奉十一年遷儒林郎太常愽士十三年轉奉¶
訓大夫國子&KR0101;丞擢兵部貟外郎十五年陞奉議大夫禮部¶
郎中拜朝散大夫&KR0101;察御史遷工部侍郎明年轉朝請大夫¶
大司農丞又明年陞中奉大夫大司農少卿復入禮部為尚¶
書十八年叅議中書省事兼經筵官次年進通奉大夫御史¶
&KR0279;治書侍御史二十年拜通奉大夫中書𠫵知政事同知經¶
筵事提調四方獻言詳定使司後四年階陞資政大夫俄除¶
翰林學士承㫖榮禄大夫知制誥兼脩國史孛羅帖木兒入¶
<pb:KR4e0004_SBCK_059-3b>¶
相出為嶺北等䖏行中書省左丞明年棄官居房山二十八¶
年閠七月元順帝北奔淮王帖木児不花&KR0101;國承制復起為¶
翰林學士承㫖上章控辭已而元亡迨入　國朝召至南京¶
洪武二年授以今官三年兼𢎞文舘學士是年冬&KR0101;察御史¶
王著等劾公亡國之臣不宜用公坐免詔出居和州閱再嵗¶
而卒公生四&KR0010;其大父即使公讀書大父本黄氏子来&KR0071;扵¶
危知公䏻亢危氏宗督厲之尤切年十五即通五&KR0052;大㫖據¶
座為人師與同郡葛君將曽君堅黄君哻葛君元哲更相䇿¶
警窮日夜不休復徒歩走臨川吴文正公澄清江范文白公¶
悙之門質而正之二公皆折行莗與之為禮呉公至恨相見¶
之晚凡所著書多與公參訂之虞文靖公集孫先生轍名徳¶
俱尊其遇之一如呉公由是公之名震動江右間出㳺金陵¶
或以其文示南䑓中丞張文穆公起巖張公以状元為顯官¶
少所稱許獨推服公曰危君為状元庻㡬相當老夫有愧色¶
<pb:KR4e0004_SBCK_059-4a>¶
矣張公入朝遂挾公以行逹官貴人慕公聲華爭欲出其門¶
下更相論薦唯恐失之公之檢討經筵也&KR0052;筵一月進講者¶
三講文皆属公手公嘗敷繹民惟邦本之言以進典領臣惡¶
其峭直難之公曰經筵之職所以格君心反不以民之疾苦¶
告邪縦加罪罪在操觚者素請當之卒以進講順帝大恱詔¶
賜&KR0052;筵官酒公不飲復賜馬湩一革嚢金織文幣人一端皆¶
有副已而有詔下中書發錢粟千萬賑河南永平民萬口咸¶
曰活我者&KR0052;筵官也公復移書執政請脩宋遼金三史乗傳¶
行宋兩都訪摭闕遺書成公之力居多順帝知公問學淵深¶
特命註爾雅較君臣政要公悉心而為之不数月而成及進¶
賜金若干公辭曰臣職也何勞而受賜不敢奉詔㝷有宫人¶
之賜公復辭曰臣有糟糠之妻在大江之南無所用之亦不¶
受其助教成均也六舘生擇所疑群揖難公公片言折之恱¶
而去分&KR0101;上京輟餐錢建&KR0101;門葺齋&KR0213;勒開國以来分教師¶
<pb:KR4e0004_SBCK_059-4b>¶
之名于石尚書王某致政居蔚州搆暖泉書院請額扵朝他¶
&KR0101;官以地無先賢故事不&KR0025;公聽其立師以訓士子順帝以¶
公善筆劄詔書釋氏書公辭曰臣官胄&KR0101;以教化民&KR0212;為職¶
外教之典不宜書無已遷他官乃可耳遂止其授&KR0052;宫學也¶
受業生皆貴戚大臣子横肆不率度公創教條置帳曆日書¶
其勤惰月㑹而賞罰之皆畏服不敢犯其復&KR0063;奉翰林也㑹¶
脩后妃功臣傳事多亡逸無據公買𩛿餅饋宦寺戚里歷歷¶
叩之復參覆得實乃始筆之卒為全史其在太常也請親祀¶
南郊築北郊以斥合𥙊之非謹謐法嚴祀典以祛謬妄時翰¶
林承㫖張公翥為愽士禮文有闕者同&KR0024;正之人稱為雙璧¶
其為&KR0038;子&KR0101;丞也&KR0162;束脩鋟小學書及夏小正經傳考于梓¶
以惠學者其居兵部也奉詔墾田扵雄覇二州相地受畧薙¶
除荆&KR0068;闢田㡬千萬畆使民有道民徳之其陞禮部也與許¶
文正公衡之孫克學俱賛皇太子受玉冊故事皇太子謁廟¶
<pb:KR4e0004_SBCK_059-5a>¶
用牲體百官以朝服賀扵東宫公謂克學曰儻有違禮人惟¶
責吾二人盍正之遂徹牲體而以便服賀其擢御史也知無¶
不言御史&KR0026;音保等四人以諫死英宗朝公請録其後官之¶
四川行省平章政事嚢加歹天曆&KR0004;舉兵欲翊戴明宗燕帖¶
木兒伯顔等搆殺之公力為雪其寃容城民魏敬益買田千¶
畆後見鬻田者二十家不能自生以田劵還之公請旌其門¶
以敦㢘譲其在工部也順帝欲以䝉古書譯釋氏三蔵&KR0052;下¶
部刋行公以無益諌罷之執政居第與燒飯橋近有司希其¶
意欲鑿石易橋公諍止之&KR1113;香祀嶽瀆故用金十两為香凾¶
吏利金以銅半雜之或造銅凾易金公㢘其状皆執論誅之¶
淮南兵亂公奉㫖㢘問其故㑹維&KR0045;京口&KR0010;饑民欲相食公¶
便宜諭守臣發楮幣数萬定賑之所全活者甚衆上淮西宣¶
慰使余闕捍賊功状請陞其官秩復請立宋徐節孝書院扵¶
淮安其官大司農也分治京南保定之境㡬無曠土時海輸¶
<pb:KR4e0004_SBCK_059-5b>¶
不至軍國多仰焉新城民田氏聽後妻䜛殺其子公憤之職¶
既不可治乃為文祭其子民悔愧後妻逃去人揺手相戒不¶
用婦言其長禮部也時亂將亟公憂之每陳得失無𨼆丞相¶
賀惟一曰君向寡言今又何多也公曰時危恩重情豈&KR0014;黙¶
黙吾不敢畏丞相但畏後世史官耳其叅議中書也論天下¶
事以擇將帥舉賢才為本請專任甘肅行省平章定住總西¶
方兵勿遺其迎帝師悮軍事用樞宻副使普顔不花為中書¶
參政經畧江南以也先帖木兒黄常為禮部尚書頒曆安南¶
立兵農宣撫使司以安畿内任賢守令以撫流竄之民順帝¶
欲以公兼兵農宣撫使公以踈逺辭且諌曰今日之事宜臥¶
薪嘗膽以圗中興可也公言雖愈加切時不&KR0014;盡用舊制銓¶
曹有行止科吏主之日具内外官十名上中書中書籍以遷¶
擢其後吏怠不為意仕者淹滯有待選十餘年者公責吏日¶
具五名五日一上中書吏樂易集各思奉職而乆滯者𫉬伸¶
<pb:KR4e0004_SBCK_059-6a>¶
髙原富民劉強通其子婦婦訴官逹刑部吏受賕欲變其獄¶
以俟赦公以事關倫理&KR0208;如法論之其轉侍御史也亂兵殺¶
易州逹魯花赤公請假守令以制兵之&KR0096;㑹中書左丞成遵¶
而下以𧷢得罪獨賀丞相幹栾平章與公不與皇太子書澄¶
清忠義清白傳家八字以褒賜之其參知政事也刑部尚書¶
朶列圗兼興和路總管與守將有𨻶守將誣其欲私發官囷粮¶
廷議杖踰百免其官公驗無發封状釋不問都事&KR0828;晦與劉¶
哈刺不花同官丞相太不花莫府数以公事忿爭劉怒欲中¶
晦隂結&KR0101;察御史劉君楚俾擠之㑹晦至燕都嚢故人所寄¶
買馬白金君楚攟其嚢得金下晦獄令自伏為𧷢状上中書¶
公疑亟為白出之馬徳守徳州俘所𫉬南軍千户楊甲至都¶
將斬之公召問状乃淮安世襲千户戰敗䧟濟南群盗中陳¶
柔俾詣徳軍饋物徳械送之非賊也公白宰相釋之&KR0045;感泣¶
曰參政生我枯骨中惠大無以報然參政長者為公法釋我¶
<pb:KR4e0004_SBCK_059-6b>¶
我不敢私謝期以忠義報可也卒與逆臣孛羅帖木兒戰死¶
之太醫院&KR0052;歷徐某蔵盗𧷢盗敗徐就鞫案已具要官庇徐¶
屬公&KR0025;末减使三返公竟不許嶺北行省參政董復&KR0004;素有¶
㢘名同省臣飛書言其在稱海宣慰司時取官中米千石公¶
疑其事遣使覈覆之果得其誣孛羅帖木兒廓擴帖木爾俱¶
以平章總兵河南漸主釁端公謂御史大夫普化曰養虎者¶
欲其不相&KR0366;噬則别其牢今欲二人無闘莫若加其職而分¶
地䖏之用孛羅帖木兒為丞相治四川以廓擴帖木爾為丞¶
相治河南各責其成功可也大夫&KR0154;不為上言之普化如公¶
言順帝及皇太子咸以為然㑹丞相搠思&KR0101;䘮妻不出事中¶
&KR0397;&KR0004;江南經畧使普顔不花李國鳯請封徽國朱文公為齊¶
國公以龜山楊公豫章羅公延平李公西山真公九峯蔡公¶
&KR0025;祀扵孔子廟廷公為御史時亦請封謚劉蕡事上中書皆¶
&KR0397;不報至是公皆舉行復為文以少牢躬祭賁墓禮部貟外¶
<pb:KR4e0004_SBCK_059-7a>¶
郎姜碩使偽漢陳友諒不屈而死公為奏官其子京畿歉國¶
用不足公奉㫖以錢幣誥勑募民入粟公以義諭民聞者感¶
動荷&KR0018;来輸者填道至有不願給直者上都宫殿火順帝勅¶
重建大安&KR0790;思二閣公上書諌曰苟以二閣為祖宗所建四¶
海九州獨非祖宗故物乎㑹皇太子大臣亦以為言遂罷其¶
役其承㫖翰林也翰林修史有司日奉餐錢方為之否則歛¶
手而坐公謂同列曰吾等以史為職且禄巳厚矣奚俟餐錢¶
而後為邪因次第修之其以左丞居嶺北也和寜為太祖肇¶
基之地而無圗志可徴公請扵朝作和寜志先是夏侯尚玄¶
嘗伏闕上䟽言郯王某之寃公髙其義&KR0024;其子為宣使時埜¶
速達兒為㣧平章挾私憾殺右丞荅里麻巴公曰是尚可以¶
仕邪不去禍且及即上章辨荅里麻巴無罪辭官去居房山¶
臥不起將相重臣皆以書請不聽丞相史列門来問計公曰撫¶
軍院誤國至斯不可救矣亟請河南王廓擴帖木爾總兵以¶
<pb:KR4e0004_SBCK_059-7b>¶
衛畿甸而固守之當時事勢巳不可為及再任翰林僅一日¶
而木兵入燕公曰國家遇我至矣國亡吾敢不死趨所居報¶
恩寺脫帽井傍兩手㩀井口俯身將就沉寺僧大梓與番陽¶
徐彦禮大呼曰公母死公母死公不禄食四年矣非居位比¶
且國史非公莫知公死是死國之史也力挽起之已而兵入¶
府蔵垂及史庫公言于鎮撫吴勉輦而出之由是累朝實録¶
無遺𨶕者公之力也其入　國朝也　皇上嘗訪以元興亡¶
之故甚見禮重俾之侍講禁林宋穆陵顱骨為楊輦真珈所¶
發後入宣政院西番僧相傳授為祭噐公言于上索取瘞之¶
聚寳山時公春秋巳髙雅志亦不復仕矣公厚重深中有容¶
寡言𥬇聞人詆毀如不知與人交有禮雖貴顯恒若貧賤時¶
平生好薦賢先後所引若翰林學士劉君献待制黄君哻等¶
七十餘人至通顯者甚衆累持文衡考試多士人服其公樂¶
善好義若有督之者凡事有關扵名教可以勵風俗者必為¶
<pb:KR4e0004_SBCK_059-8a>¶
之乃巳居官清慎節儉遇凶嵗輒䟽食不御酒食倉吏進禄¶
米贏七斗時斗可易白金五两公命歸之官奉敕書徽政院¶
使秃滿逹兒神道碑其&KR0025;子以白金五十两為夀公却之曰¶
國體當爾居中書凡請文来謝者皆不受故人妻子不&KR0014;衣¶
食者厚賙而生之於嘗請仕公曰賢才未進吾敢私尓乎&KR0014;¶
以徳報怨參政燕人杜翺以公南士欲搆公罪翺死金陵公¶
為文祭之公愽學善文辭至正中獨以文鳴天下凡朝廷制¶
作皆自公出四方欲顯白先徳者皆造公門尤精扵書得片¶
楮隻字者寳秘以為榮有文集五十篇奏議二卷宋史稿五¶
十卷元史稿若干篇蔵于家公娶舒氏先三十年卒再娶趙¶
氏先十一日卒俱封楚國夫人于男子二人扵中至正二十¶
年進士第累官承直郎大都路同知薊州事今為安慶府儒¶
學教授游登仕郎大都路儒學提舉亦前年卒女六人一適¶
同邑曽侁堅之子也餘皆夭孫二人長太平夭次徳童公未¶
<pb:KR4e0004_SBCK_059-8b>¶
仕時舘授貴谿張氏張思伐杏𣗳以闢家塾有&KR0017;夜叩&KR0230;門¶
告公曰吾杏之精也主人將伐願參政生之公即造張力觧¶
而止&KR0017;致白金壷爲謝公辭及公爲參政嘗以滿盈爲懼後¶
陞左丞遂怏怏不樂云嗚呼天之扵人不䏻以俱全也乆矣¶
或授之才而不假以位或𢌿以位而不𢌿以時此竒才偉徳¶
之士常困而不施而生民所以鮮䝉其休澤也惟公以淵深¶
之學精純之文嘗都顯要之地位海内仰之如祥雲景星亦¶
可謂有得扵天矣而逢時亂亡不𫉬大展以死豈不可哀乎¶
雖然&KR0026;其所自著者固足以不朽矣銘曰　二氣孕精至¶
文廼生凝爲川嶽煥爲日星天地之文因𧰼以示𧰼黙無言¶
非人莫著徃古百代作者孔多迄今有聞其䏻㡬何元興朔¶
方氣淳而龎俊烈宏謨震盪萬&KR0022;積盛而彰寔在君子維八¶
十年其績甚偉卓兹危公起大江西奥學醇辭孰&KR0014;與齊在¶
至正&KR0004;交薦而陞敷繹聖經以牗帝明中原荐饑&KR0058;首告病¶
<pb:KR4e0004_SBCK_059-9a>¶
公跽而言民為國命同列畏聞吐舌改容當宁褒嗟曰維汝¶
功往師成均矇&KR0937;有相化其荒嚚趨厥禮譲貝葉之文有詔¶
俾書非職所宜正色控辭或服豸冠或為宗伯或居中䑓或¶
𠫵廟畫孰寃弗雪孰善弗褒孰蠧孰莠弗除弗薅白之擢之¶
予之錫之剔之殛之扶而植之彼何不思多言是訾曰匪其¶
然吾畏後世南風泱泱𦒿老論亡屹如丘山以鎮四方疆土¶
日蹙孰不震動謂尚有公恃以無恐&KR0096;奸肆威盗秉國鈞畏¶
公有言出為籓臣政亂無章𠋣𫝑相戮公駭而吁吾胡可禄¶
微服宵趨房山是居庻士遑遑如渉失桴　天兵北征驅雷¶
走霆有耳莫掩燕社巳傾公曰國亡吾&KR0154;不死公忍不死以¶
存國史　大明方隆多士景&KR0025;有　詔任公侍講禁中昔豈¶
不仕弗𫉬竹道時之可為公則既老維古賢士立徳𣗳勳苟¶
有弗施著之斯文公文之純大音玄酒道則在兹爵禄何有¶
孰髙為山孰深為淵文之有傳終古昭宣¶
<pb:KR4e0004_SBCK_059-9b>¶
　　海東石硯銘二¶
形圓如日出海東五色寒芒貫當中發為人文亮天功毓至¶
陽産榑桑玉之英人之章¶
　　硯銘三¶
玄之胄靜重故夀以墨為守勿䡖售弘經演道尓則茹之掞¶
葩揚藻尔則吐之如鐡之堅尚欲磨而穿况斯石也乎夜窮¶
晝研翕坤闢乾期逺躋扵聖域乎¶
宋學士文集卷第五十九　芝園後集卷第九¶
<pb:KR4e0004_SBCK_059-10a>¶
