# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.578538
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0229-010宋學士文集-卷第十.
<pb:KR4e0004_SBCK_010-1a>¶
宋學士文集卷第十　鑾坡集卷第十(即翰苑前集)¶
　　寅齋後記¶
洪武二年春濂以總&KR0113;元史&KR0013;召来京然史事貴嚴　詔命¶
禮部統之設局分科限絶外內將以日視其成當是時尚書¶
槀城崔公恒往来乎局中濂因稔知公之為人公盖名亮字¶
宗明翼翼祗慎遇事若臨深淵方今　皇上受天明命撫有¶
萬&KR0022;日崇大禮以&KR0113;天神地祗人&KR0017;之祀凡牲醴之豊祝&KR0197;¶
之雅噐幣之莭燔告之嚴皆命公典之公精白一心上承休¶
德夙興夜𥧌敬畏弗&KR0520;君子以謂　國家自建禮官其莅事¶
儼恪未有踰扵公者公猶以為未&KR0085;且以寅名齋請濂記之¶
夫寅者敬之謂也敬固無𫠦不在而驗之扵祠饗為&KR0057;冝方¶
其齋明盛服以交神明靈颷囬薄如將見之扵斯時也志㝎¶
神一曾有邪思之可干者乎苟以之奉親以之事君以之&KR0113;¶
身以之治人其心常弗變焉其有不𫉬其道者乎始之終之¶
<pb:KR4e0004_SBCK_010-1b>¶
何莫不由扵敬也&KR0014;由扵敬則成已成物之功其又有不致¶
其極者乎昔者舜命伯夷典三禮其訓之有曰汝作秩宗夙¶
夜惟寅直㢤惟清說者謂即敬以直內之義也今公𫠦居尚¶
書之官古之秩宗也𫠦主天神地祗人&KR0017;之祀古之三禮也¶
其委任之重且専也盖如此然而　皇上神聖端居穆清畏¶
天勤民無一息之&KR0137;間固巳度絶扵帝舜矣公之精白一心¶
上承休德其可不以伯夷自朂者乎此公𫠦以名齋以寅之¶
意也雖然&KR0113;徳莫若敬徳日以崇則位日以尊理之常也他¶
日位扵三孤寅亮天地以弼於一人濂又烏䏻無望扵公乎¶
公如有取扵濂言非惟無愧扵兹軒亦且有昭扵名若字者¶
矣華相先生既爲公發明敬怠之說殆無餘藴庸敢掇其緒¶
餘以爲後記云¶
　　玄武石記¶
吳興林君静𥊏道家言事玄武神尤謹一旦出㳺虎林道逢¶
<pb:KR4e0004_SBCK_010-2a>¶
羽客髽䯻而方瞳揖林君曰吾與子生同里何&KR0205;忘之邪問¶
其里居姓名咲而不荅强之則曰　然也客鼇峰之紫¶
陽庵言訖飄然而逝未㡬夜夢羽客持龜與蛇施施而来謂¶
林君曰子&KR0014;往鼇峰乎吾遲子矣林君異之翼日遂行既至¶
逄龜蛇出洞中巳而不見林君因斸也𫉬石𩔖鳬卯圓且黝¶
滌而視之玄武神黄帕首按劍坐雲中龜蛇在下衣&KR0209;翩翩¶
如淡金色背文外為墨縁其內正白别有墨龜昂首行蛇絡¶
之𫠦現之像毫末俻悉雖善繪者不是過也林君𫉬之讙曰¶
此吾之玄徵亟往庵中覔羽客無有也乃懐石以歸畫成二¶
圖徵余為之記余聞天地之運二氣絪緼自色自形其變孔¶
神惟其孔神凡人心思之𫠦&KR0014;及者物具有焉且玄武之稱¶
見于禮經其為軍陳以𧰼天也盖玄黒也北方之色也武龜¶
蛇鱗甲之象也取其&KR0014;禦侮也未聞有𫠦謂神也迨于宋初¶
避聖祖諱始易玄為真其名真武以為神手按劍而&KR0085;躡龜¶
<pb:KR4e0004_SBCK_010-2b>¶
蛇殆起扵道家傳會之說乎其𫝊㑹固也何為圓石之中果¶
有顯像之異乎夫石與天地俱生而傳㑹者後代也又何為¶
乎脗合無毫髪之爽乎將神變不可測者偶與之合乎抑事¶
之未見巳兆扵先乎不特此也棒潼之有神亦非古也天曆¶
中有官扵麗水者曰韓氏亦𫉬玄石石文有神戴席帽乗白¶
騾揚鞭而行一蒼頭後&KR0025;其與林君𫠦𫉬無大相逺者不知¶
果何為而然乎豈理之常者可以推理之變者誠不可致詰¶
乎人心至靈一念之感其小者草木或無根而生華其大者¶
日星&KR0137;退舍而見異况天地間之神出有入無坱圠紛紜又¶
何𫠦不有乎欲徇小夫之末智而致疑扵造化之𫠦為可不¶
可乎今林君之為人沉潜而有守而事玄武神又甚謹其必¶
有𫠦感而致扵斯乎𫠦謂同里及李自然云者盖示萬物之¶
理同出扵自然知同出扵自然則大道可致大道可致則神¶
當在林君之心而不在扵石矣林君勉乎㢤林君勉乎㢤林¶
<pb:KR4e0004_SBCK_010-3a>¶
君字子山静其名也以瑶臺玄史為之&KR0197;愽學通文詞見羽¶
客以洪武元年八月二十五日入夢則是月之晦𫉬石乃九¶
月之朔云¶
　　金華張氏先祠記¶
金華縣東行四十五里有地曰苓唐山川相繆而風氣欝盤¶
著姓張氏世居其中初張氏有諱隆府君者字亨仲宋建炎¶
初自睦而来為潘氏之贅壻至今其村聚猶仍潘為名府君¶
既占名數于縣日以力本為務未㡬家&KR0230;穰生三丈夫子曰¶
子政曰子中曰子成皆&KR0014;紹前業而無爽德子中之子文華¶
俶儻尚竒行鄊先達端明殿學士王公埜甚噐重之淳祐末¶
公遷沿江制置使欲辟為之屬辭弗赴自時厥後府君之三¶
子遺㣧日滋遂成三大族亡慮十百餘人其出而仕者既以¶
文墨論議著稱于時而退&KR0113;于家者亦循循雅飭無愧扵士¶
君子之行盖自府君至是亦十有一世矣府君之六世孫榮¶
<pb:KR4e0004_SBCK_010-3b>¶
今為一宗之長乃慨然歎曰吾儕承藉其先祉以克至扵今¶
日有闔廬以禦風雨有絲枲膏梁以為之羞服而先祖妥靈¶
之無其𫠦不亦傎手扵是與族弟琰力謀之而子姓之中若¶
留鎮琮佀四人即&KR0162;𫠦居之㕔事三楹間以為之倡榮遂加¶
以塈茨之功繚以垣墉列以龕櫝與夫祭饗百湏之噐莫不¶
精且良中奉府君原其初遷也旁以三子侑食三族之𫠦宗¶
也而又益之以制屬君府君之流光及是始振示不敢忘也¶
然而世逺属䟽祭不敢用四仲唯據朱徽公𫠦定祀先祖之¶
儀以立春生物之始陳噐具饌而行三獻禮月旦十五日之¶
序參族人散䖏乎東西度不&KR0014;以皆至唯正月朔旦無小無¶
大咸拜扵祠下復會拜別室以叙長㓜焉其生子巳命名者¶
續書之扵譜圖而後退若夫朝夕汛掃啓閉之職擇謹愿者¶
為之主守祭田若干畮則俾三族之嗣人輪掌其租入以供¶
孝祀燕&KR0059;之事此其大凡也始事扵至正乙巳之冬而迄功¶
<pb:KR4e0004_SBCK_010-4a>¶
扵丙午之春榮帥宗人數千指皆沐浴盛冠衣入奉明薦甡¶
酒㓗清執事儼恪周旋進退濟濟蹌蹌觀者咸恱以為　邑¶
之𫠦未覩竣事復遣其孫愈来徴濂文刻示後裔俾世世無¶
有𫠦易其田之鄊落歩畆則附見于石隂濂聞之先玉制為¶
廟𥙊之禮上下𨺚殺皆有常典牲牢噐幣皆有常數固非士¶
庶人可得而行然其親親之仁出扵物則民&KR0595;之懿者&KR0004;不¶
以賤與貴而有異也今榮乃&KR0014;扵服殺宗遷之後以義起禮¶
而逺祀府君非惟使子若孫不忘其𫠦自出而管攝人心聚¶
合宗族之意實扵是乎在不亦孝子仁人之用心也㢤嗚呼¶
人非空桑而生孰不本之扵祖者方其封殖自厚長慮却顧¶
無𫠦不用其極問其𫠦&KR0025;来則曰吾不知也問其薦奠之禮¶
則又曰我未之䏻行也𫠦謂報本反始之道顧當是邪視榮¶
之為殆將媿死矣是不可以不書三族之嗣人尚思是纉是¶
承棟宇之必葺也毋使之震凌&KR0112;稷之必𫉬也毋使之&KR0126;荒¶
<pb:KR4e0004_SBCK_010-4b>¶
牲牷之必腯也毋使之瘯蠡庶㡬濂之文為不徒作矣嗚呼¶
其懋敬之㢤其懋敬之㢤¶
　　四明佛隴禪寺興脩記¶
沙門行原不逺千里踰大江而来京師謁余而言曰鄞之天¶
童山岑銳綿欝上接空際其支隴蜿蜒南下争竒競秀蒼翠¶
相繆信為靈僧化士之𫠦窟宅後唐莊宗時人見有紅光爥¶
天謂爲浮屠氏祥徴因名其地為佛隴焉大比丘咸啓樂其¶
幽邃可以&KR0350;禪自天童分其徒結廬以居已而開拓如他伽¶
藍宋治平元年賜額曰保安然猶以甲乙為居守至熈寜五¶
年始𨤲為十方禪刹主者照珏乃大覺璉公之法嗣黒白瞻¶
依如水赴壑扵是悉撤弊陋而更新之夫以有形之物終歸¶
扵壞日就月將漸致頽圯元至正某年住持文舜重搆釋迦¶
寳殿未及完而去二十四年江淛行省丞相康里公時領宣¶
政院事選天童內記大基丕禪師主之禪師既至升座說法¶
<pb:KR4e0004_SBCK_010-5a>¶
已環顧而歎且曰起廢吾之責也四軰其無憂居乆之&KR0010;豐¶
人和儲積漸充禪師曰可矣亟召匠氏&KR0024;未完之殿堅緻有¶
加若文室若演法之堂則因舊而葺之若三解脫門則新作¶
之以至廡庫庖湢之屬靡不&KR0113;治如法復集衆因搏土設像¶
如来中居二弟子旁侍㬅殊師利及普賢大士&KR0137;&KR0016;獅于&KR0137;¶
乗白象王東西而&KR0025;護法大神各執其物&KR0394;容生動如欲語¶
者經始扵二十五年之某月落成扵　國朝洪武二年之某¶
月惟禪師蚤得法扵左菴良公通外內典&KR0394;行清白薦紳之¶
流皆愛敬之故䏻扵干戈俶擾之中成此勝縁了無難者今¶
雖遷住補陀洛迦山而猶窹𥧌不𩀌扵佛隴禪師之功我衆¶
安敢忘莫堅匪石願圖文歸而鑱諸予聞我佛如來為一大¶
事因縁出現于世盖以衆生汨沒妄塵念念遷謝起㓕不停¶
過去者始息見在者紛拏未来者巳續二六時中不知暫捨¶
以此纒&KR0350;沈痼出彼入此猶如車輪迴旋無有休止扵是興¶
<pb:KR4e0004_SBCK_010-5b>¶
大悲心為說三乗十二分教諄諄誘掖盖欲衆生捨妄趨真¶
以成正覺像教東漸日新月盛凡方州列邑名區奥壤莫不¶
有&KR0394;字禪廬以安處其徒衆亦欲解佛之言行佛之行以究¶
夫妙湛圓明之性而已俗習下衰或藉此爲利飬而不知先¶
佛忘形為道之計盍不思之香積之供五味豐羙視日中一¶
食者為何如穹居華&KR0230;方牀邃筵視樹下一宿者為何如是¶
宜精進筞勵如上水舟單篙直進如磨鐡杵必&KR0082;成針不至¶
扵成功不止可也禪師之締搆難勤其意誠出于此圓頂方¶
&KR0129;之士于于而来熈熈而處者尚無&KR0018;禪師之𫠦望㢤雖然¶
如来出紅蓮舌輪徧覆大千界中至今演&KR0003;妙法大地衆生¶
無不得見無不得聞况日照而月臨風馳而雨駛山峙而川¶
流真常之機時時彂見無一刻止息有能扵此證入世間名¶
相一時頓忘其與如来清净法身非同非别回視是刹飛樓¶
湧殿雖居塵世亦與香水海中華蔵世界等無有異予也不¶
<pb:KR4e0004_SBCK_010-6a>¶
敏盡閱三蔵灼見佛言不虗誓以文辭為佛事今因行原之¶
請畧為宣說以記寺之成使其徒知𫠦自勵若曰專紀嵗月¶
以告耒者嗣葺之則其意末矣¶
　　育王山廣利禪寺塗田記¶
明之廣利禪寺名列五山為浙河東一大叢林緇衣之士執¶
瓶錫而來者動以千計舊雖多土田而淪沒者過半一遇乏¶
食必持鉢走民間以乞食為事寺之長老普濟禪師光公既¶
爲正其侵疆復謀買田以助之既賫志而殁其弟子象先與¶
公恢廓而有為乃慨然曰先師之志我不可不就也市奉化¶
縣&KR0254;田若干畆有畸錢以緡計者十千九百有畸俾其徒嘗¶
輸力扵其間者若廣融若景鼒等輪掌其事嵗收其入六百¶
斛薦扵寺中以補其不&KR0085;且建屋三楹間以為儲偫之𫠦爱¶
伐堅石属予為之文而勒歩畆鄕落之詳扵石隂予謂象先¶
之㓛侈矣固不可以不書然為文之躰因其事而著其理始¶
<pb:KR4e0004_SBCK_010-6b>¶
爲得之請借田為諭以勵夫進&KR0113;之士何如象先曰不亦善¶
乎士之進&KR0113;則不昧因果𫠦謂竊攘質鬻之禍不作吾田固¶
有永而不廢矣予因請佛為證結跏敷坐為說偈曰¶
大田在海濵厥土帷塗泥何物不可藝藝禾乃有成禾根入¶
上巳當加保衛力㴠受及糞壅耘耔復以時勿使惡草生若¶
非雨露滋亦不䏻生成數者既&KR0014;備時至自然熟嘉穟纍纍¶
然徧及郊野中我心有如田諸種靡不納青黄與白黒隨其¶
𫠦種生菩提譬嘉禾種之即有秋持戒為保衛忍辱為㴠受¶
布施為糞壅精進為耘耔智慧為雨露禪㝎道乃成人力一¶
不至田雖&KR0197;膏&KR0254;蒿菜日夜長雉兎之𫠦藏蛇虺共出沒化¶
為荒歳區欲求一粒粟有不可得者我心倘不治其失亦復¶
然治心如治田豈不以此故上人最方便市田&KR0071;先志食此¶
緇衣衆頓免饑火煎食者或感觸寜不思前喻𥊏道如𥊏食¶
㝎知顆粒　視如萬金重進道功或怠亦不易消受刻文扵¶
<pb:KR4e0004_SBCK_010-7a>¶
貞珉讀者知自勵更加謢持力常使食輪轉¶
　　寕山續&KR0003;¶
兵部尚書單公徳夫濠梁之人也其與濂交&KR0010;行將一周及¶
再會京師公以寜山卷示濂曰名之有字固周道之彌文也¶
字之外又有𫠦謂&KR0197;焉不㡬扵彌文之&KR0057;者乎此盖昉扵𣈆¶
流扵唐極扵宋秦漢以前無是也雖然行之既乆孰&KR0014;廢之¶
吾以寜山為之别稱意將取安静之義臨川先生既為之&KR0003;¶
矣子𦍒為余重言之濂曰昔之人有劉彦冲者𫠦居在屏山¶
之下人因號之曰屏山又有孫明復者家扵泰山之陽故人¶
亦&KR0197;之曰泰山焉皆&KR0025;其地而實之非徒為是虗稱也今有¶
峯名荆寳氣夜浮而矗起乎濠之西有山名杏靈氛欝蟠而¶
平峙乎濠之北公&KR0082;取以為&KR0197;盍扵是乎求之然皆不彼即¶
而獨致意扵無形之寜山者豈故與古相戾邪公曰子言固¶
善矣而吾則别有意焉夫自喪亂以来淮椘先&KR0013;其害崖非¶
<pb:KR4e0004_SBCK_010-7b>¶
不髙也谷非不深也亦罹其蹂踐剪伐之苦盡失其故態古¶
𫠦謂山川&KR0017;神莫&KR0014;自寜者無甚扵斯時也上帝震怒乃命¶
皇上出而平之黄鉞一揮四海底㝎非惟齊民之安至于丘¶
𨹧草木皆克保其恒性予驅馳戎馬之間十有餘年冒霜露¶
而衝雨風無斯湏之寜今𦍒列仕　熈朝職司喉舌垂紳正¶
笏委委蛇蛇囬視昔日之為果何如耶&KR0197;之以寜山𫠦以志¶
也山且寧民物其有不寜者乎雖然名固寓也字之而又&KR0197;¶
之寓之寓者也且夫地之載物嶄絶而屹立者人因呼之為¶
山山&KR0004;不知其名為山也名之為山山且不&KR0014;自知况山之¶
上又加其名曰某曰某者乎山既無㝎名吾不知孰為寜山¶
而孰不為寜山乎濠梁之間吾廬在焉環吾廬之青翠如沭¶
者皆山也不止荊杏二峯而已也吾苟以寜山加之山亦豈¶
&KR0014;拒予者㢤吾收山之名而不求山之形盖欲全其天者尔¶
嗚呼我則人也非山也山則山也非人也人今謂山為我又¶
<pb:KR4e0004_SBCK_010-8a>¶
安知山不謂我為山乎若謂我為山則山與我一矣我與山¶
一則物我齊矣物我既齊而奚虗實之有何當與子㳺扵莾¶
蒼之區鴻濛之都招亡是公而談齊物者可乎濂矍然而謝¶
曰公𫠦見㡬扵道矣濂尚何言㢤作寜山續說¶
　　菊坡新卷題辭¶
當塗陶君用髙盖出扵𣈆徴士元亮之裔凡䆠轍𫠦臨必效¶
前人種菊花滿坡當萬木摇落時花始秀㧞低昻枝上若赤¶
金𫠦鑄錢頗可玩用髙公退之餘酌酒與花對恍然如在柴¶
桑籬落間殆忘其章綬之榮案櫝之煩也或者疑之曰仕者¶
樂乎朝市故馳而弗息𨼆者慕扵山林故往而不返有若水¶
之與火未易合也昔者元亮遭時孔艱不&KR0014;為五斗米折腰¶
向鄕里小兒因有托扵菊而逃焉耳今用髙則不然生逢¶
有道之朝亦既由憲史撿校中書而主晝扵秋官矣衆咸以¶
致君澤民期之用髙則留情於菊若將與世相違者無乃不¶
<pb:KR4e0004_SBCK_010-8b>¶
<pb:KR4e0004_SBCK_010-8b>¶
顧不羙歟予不敢固辭用髙通儒術為人仁厚士林中多稱¶
之云¶
　　畫原¶
史皇與蒼頡皆古聖人也蒼頡造書史皇制畫書與𦘕非異¶
道也其初一致也天地初開萬物化生自色自形總總林林¶
莫得而名也雖天地亦不知其𫠦以名也有聖人者出正名¶
萬物髙者謂何卑者謂何動者謂何植者謂何然後可得而¶
知之也扵是上而日月風霆雨露霜雪之形下而河海山嶽¶
草木鳥獸之著中而人事離合物理盈虗之分神而變之化¶
而宜之固巳達民用而盡物情然而非書則無以紀載非畫¶
則無以彰施斯二者其亦殊塗而同歸乎吾故曰書與畫非¶
異道也其初一致也且書以代結繩功信偉矣至扵辨章服¶
之有制畫衣冠以示警飭車輅之等威表&KR1157;旐之後先𫠦以¶
彌綸其治具匡賛其政原者又烏可以廢之㢤畫繢之事統¶
<pb:KR4e0004_SBCK_010-9a>¶
扵冬官而春官外史專掌書令其意可見矣况六書首之以¶
象形象形乃繪事之權輿形不&KR0014;盡象而後諧之以聲聲不¶
&KR0014;以盡諧而後㑹之以意意不&KR0014;以盡㑹而後指之以事事¶
不&KR0014;以盡指而後轉注假借之法興焉書者𫠦以濟畫之不¶
&KR0085;者也使畫而可盡則無事乎書矣吾故曰書與畫非異道¶
也其初一致也古之善繪者或畫詩或圖孝經或貌爾雅或¶
像論語暨春秋或著易象皆附經而行猶未失其初也下逮¶
漢魏𣈆梁之間講學之有圗問禮之有圖列女仁智之有圖¶
致使圖史並傳助名教而翼彛倫亦有可觀者焉世道日降¶
人心䆮不古若往往溺志扵車馬士女之華怡神扵花鳥蟲¶
魚之麗㳺情扵山林水石之幽而古之意益衰矣是故顧陸¶
以来是一變也閻吴之後又一變也至扵關李范三家者出¶
又一變也譬之學書者古籀篆隷之茫昧而唯俗書之姿媚¶
者是耽是玩豈其&KR0004;意之使然㢤雖然非有卓然㧞俗之資¶
<pb:KR4e0004_SBCK_010-9b>¶
亦未易言此也南徐徐君景暘攻書史善唫古今詩信為才¶
丈夫也旁通繪事有士韻而無俗姿一時賢公卿皆與之㳺¶
名稱籍甚有薦于朝者景暘以母老不仕予尤愛景暘者扵¶
其別去故作畫原以贈焉嗚呼易有之聖人有以見天下之¶
𧷤而擬諸其形容象其物宜是故謂之象然則象之事又有¶
包乎隂陽之妙理者誠可謂至重矣景暘其亦知𫠦重乎㢤¶
　　椘客對¶
宋子泛舟西上夜泊彭蠡褰蓬而坐時長空無雲明月皎然¶
孤照衆星環列一一可数同舟有椘客者忽指月問曰日月¶
一也此何以有𧇊盈乎宋子曰不然也月圓如珠其體本無¶
光借日為光背日之半常暗向日之半常明其常明者正如¶
望夕初無𧇊盈但月之去日度數有逺近人之觀月地勢有¶
正偏故若有𧇊盈爾曰然則其有夜食柰何曰此為地影之¶
𫠦隔也月上地中而日居下地影既隔則日光不照其隔或¶
<pb:KR4e0004_SBCK_010-10a>¶
<pb:KR4e0004_SBCK_010-11a>¶
&KR0230;¶
　　京畿鄕試䇿問¶
問儒吏之分古無有也盖儒守道藝吏習法律法律固不出¶
乎道藝之外也奈何後世岐而二之岐而為二果始扵何時¶
歟然而儒之與吏各以才顯者亦衆矣以儒言之有以明經¶
為郎出守河南而民以𣪞富者有以明經入仕刺舉無𫠦避¶
而加光禄大夫者以吏言之有以治獄才髙而舉為侍御史¶
者有以治律令而升封為愽陽侯者其果何脩而致此歟豈¶
皆以儒術縁飾吏事者歟世道日降事䆮非古為儒者不以¶
明體適用為學而留情扵章句文辭之間峩冠愽帶論議衮¶
衮非不可也及授之以政則迂闊扵事為群吏之𫠦賣為吏¶
者不以致君澤民為務而溺志扵簿書期會之末承順以為¶
恭奔赱而效勞非不&KR0014;也及察其𫠦為則黷貨舞法為民之¶
大蠧古之為儒為吏者其果若是歟誠使儒而不迂吏而不¶
<pb:KR4e0004_SBCK_010-11b>¶
姦皆良材也不知何以擇而用之歟方今　聖天子提三尺¶
劍平㝎天下如漢髙帝發政施仁孜孜圖治過唐太宗且以¶
吏弊未除而爲生民之害乃徴四方布衣之士畢升扵朝命¶
銓曹選而官之髙者擢守今次亦不失爲州縣之佐　聖徳¶
至渥度越前代其𫠦以然者欲使儒術軰吏弊而臻夫太平¶
之治也古語有之法如牛毛弊如蠭午革之之道果何先而¶
何後孰緩而孰急歟考之周禮士多而府史少今世之吏數¶
倍扵前事繁政紊按牘紛然𫠦以其弊爲滋甚劉炫𫠦謂老¶
吏抱桉而没者也其可减去太甚而收良吏之績歟稽之漢¶
世以四科取士若曰某以某才堪任某職初不專扵一塗𫠦¶
以去弊與利具有其道董子𫠦謂量才授官錄徳㝎位者也¶
其可行之扵今而收賢儒之效歟諸君子讀往聖之書&KR0018;真¶
儒之學生平立志耻與俗吏爲伍其必講之有素矣當斟酌¶
古今之宜逐問以對母謄&KR0083;上之陳言一則曰在得人二則¶
<pb:KR4e0004_SBCK_010-12a>¶
曰在得人¶
　　記李歌¶
李歌者覇州人其母一枝梅倡也年十四毋教之歌舞李艴¶
然曰人皆有配偶我可獨為倡邪毋告以衣食𫠦仰不得已¶
與母約曰媪&KR0014;寛我不脂澤不葷肉則可爾否則有死而巳¶
母懼陽&KR0025;之自是縞衣素裳唯拂掠翠鬟然姿容如玉雪望¶
之宛若仙人愈致其妍人有招之者李必詢筵中無惡少年¶
乃行未行復遣人覘之人亦熟李行不敢以䙝語加焉李至¶
歌道家逰仙辭數闋儼容黙坐或有狎之者輙拂䄂徑出弗¶
少留他日或再招必拒不往益津縣令年頗少以白金遺其¶
毋欲&KR0059;之李持刀入户以巨木撑拄罵曰吾聞縣令為風化¶
首汝縦不&KR0014;而忍壊之耶仐&KR0227;裳其形而狗彘其行乃真賊¶
尔豈官人耶汝即来汝即来吾先殺汝而後自殺尔令驚赱¶
時監州聞其賢有子方讀書舉秀才聘為之婦李尚䖏子也¶
<pb:KR4e0004_SBCK_010-12b>¶
居數年天下大亂夫婦逃難俱為賊𫠦執賊恱李有殊色欲¶
殺其夫而妻之李抱其夫詬曰汝欲殺吾夫即先殺我我寜¶
死决不&KR0025;汝作賊也賊怒并殺之吁倡猶&KR0014;有是㢤可嘅也¶
　　記馮寅賔言¶
椘人多尚&KR0017;事有不直聽之廬𨹧民相爭憤弗&KR0014;白舁桐偶¶
神寘諸庭日夕祝焉神衣紅綃&KR0129;儼如生未㡬猛乕夜至熟¶
視不敢動忽風吹神衣飄飄然舉虎以為誠人也&KR0366;而噬桐¶
木之質虗虎牙入膠焉乕怒碎裂之次夜復至銜其豕以去¶
陷眢井中衆投石殺乕讙然以神為靈噫使神信靈也其當¶
免扵身乎永新馮寅賔為予言寅賔名進士翼翁子其言當¶
不妄記之¶
　　書穆𨹧遺骼¶
&KR0004;至元二十一年甲申僧嗣古妙髙上言欲毁宋會稽諸𨹧¶
江南總攝&KR0045;輦真加與丞相桑哥相表裏為姦明年乙酉王¶
<pb:KR4e0004_SBCK_010-13a>¶
月奏請如二僧言發諸𨹧寳噐以諸帝遺骨建浮屠塔扵杭¶
之故宫截理宗頂以為飲噐　大明洪武二年戊申正月戊¶
午　皇帝御箚丞相宣國公李善長遣工部主事谷秉毅移¶
北平大都督府及守臣吴勉索飲噐扵西僧汝納監蔵深惠¶
詔付應天府守臣夏思忠以四月癸酉&KR0287;諸南門髙座寺之¶
西北明年己酉六月庚辰　上覽淛江行省進宋諸𨹧圗遂¶
命蔵諸舊穴云嗚呼上之徳可謂至矣㢤¶
　　書萬安丞¶
吉安萬安縣有豪民劉仲賢以攘牛殺鄒君瑞父子五人歷¶
時巳乆鄒嫗始𫉬執牒訴諸縣懼不得屍弗録嫗辭嫗哭扵¶
庭三日縣丞髙昌萬鵬舉録之俄有大蜂五聚丞之案麾去¶
復至如是者四三丞乃祝曰尔信為鄒之&KR0017;邪明日再聚吾¶
案如期蜂復集丞猶未之信連與蜂期咸如&KR0004;丞乃上馬抵¶
劉舎反覆蹤蹟之縦無𫠦有怱見五蜂飛集竹坡丞亟令左¶
<pb:KR4e0004_SBCK_010-13b>¶
右具畚鍤斸之四屍藏竹下如生唯孩童屍未𫉬蜂復導丞¶
至榆木下環繞而悲鳴發之孩體巳腐唯其首獨存獄具斬¶
劉市中嗚呼人不得其死附物以暴寃者至如是夫昔予友¶
楊觀尹漢川有蛙鳴躍&KR0130;畔楊曰汝若有𫠦訴當前我蛙即¶
躍而去楊躡其後行二里𫠦見一屍横焉楊捕逆旅氏一鞫¶
即伏方疑無主名檢屍衣得遇𫠦知為湖南賈人遂伏&KR0499;漢¶
川人與予言予&KR0060;以載籍𫠦見固有若斯者是殆未可信也¶
今觀萬安丞事與之正𩔖徴諸人人言不殊其將弗信矣乎¶
因謹書以為世戒¶
　　題四十二分金剛經後¶
龍舒王曰休嘗病六家金剛經𫠦譯各有未盡乃采其文義¶
優深似得佛語之真者集為一經而注𥼶之復患梁昭明太¶
子𫠦分三十二分未盡玄理仍別立章&KR0197;析為四十有二學¶
佛者喜其據義之弘愽也&KR0589;相流布唯恐其不傳余竊讀而¶
<pb:KR4e0004_SBCK_010-14a>¶
病焉盖六朝譯場𫠦選皆一時知名之士然又非止一人有¶
譯語者有譯義者有潤文者有證&KR0394;語者有正義者有唐&KR0394;¶
相校者不應舛錯之若是也其間&KR0137;有不同誠以佛語廣大¶
包羅諸義而譯家各得其一意云耳日休華人素不通天笁¶
之語又未嘗親見𫠦譚&KR0394;本何以攷知其得失佛言微妙雖¶
聲聞縁覺&KR0137;有𫠦未解又何以察其偽真是皆不&KR0014;無𫠦疑¶
也昔者孫明府患諸家譯是經者文句増减違背佛意遂據¶
天親無着論頌重加刋削脩成一部而斥長水孤山二師以¶
為依句而違義正與日休畧同大慧杲公直以毁謗聖教闢¶
之孫之書因不行世日休與大慧為同時人惜乎不及一見¶
而箴其失也香岩仲模上人出示是經求題謾書扵後以俟¶
大慧者之出云¶
　　題定武舊本蘭亭帖後¶
昭𨹧既取蘭亭序詔供奉各臨之㫿歐陽詢奪真因勒石禁¶
<pb:KR4e0004_SBCK_010-14b>¶
中𫠦謂長安古本也五季之亂石流落人間慶暦中爲李學¶
究者𫠦𫉬宋景文公帥㝎武復得扵李之子匣藏庫中熈寜¶
間薛師正来爲守惡其打搨有聲乃刋别本以惠求者已而¶
師正之子紹彭潜模勒他石易古本歸長安且鑱損湍流帶¶
古天五字一二筆爲識是則定武巳有二刻矣其後又有棠¶
梨极本洎馮當世錢仲耕曹士冕范序辰恱生堂新塘李氏¶
等本不翅五十餘家雖皆祖㝎武而其筆意相去殆若天淵¶
之懸隔矣今觀大慈禪師𫠦蔵肥不剰肉痩不露骨其殆長¶
安之&KR0004;刻者歟雖賈魏公積至八千匣之多求其如此本者¶
恐指亦不&KR0014;多屈也禪師尚永寳之¶
　　題霜寒帖後¶
濂授經　青宫時　皇太子欲學書召祕書丞陶宗儒至殿¶
下下教曰𣈆人法書選真跡之佳者以進宗儒奉教而退扵¶
是用綵龍黄帕晨二十軸来上其一即黄庭經絹素精甚㡬¶
<pb:KR4e0004_SBCK_010-15a>¶
不見絲縷遥視之瑩然&KR0083;也字畫頗不𩔖羲之諸名卿則歴¶
書其傳授㝎為真本無疑其一乃獻之鵝群帖&KR0077;絶佳方信¶
蘇子瞻之言不繆餘帖皆唐宋人𫠦鈎摹不知何以填墨儼¶
如一筆𫠦揮就因憶米襄陽最好臨晉人書王晉卿為其眩¶
惑慙惶㡬死近代𡊮伯長遂謂祕書𫠦蔵㦲百卷而宣和&KR0197;¶
右軍者皆米老一手偽跡盖亦有此理濂請留鵝群帖而以¶
其餘還宗儒今觀此帖有古文芾字印印雨首正銳其形如¶
米必襄陽𫠦臨以惑人者然神彩逈㧞亦自可寳故識𫠦見¶
題其後而歸之¶
　　題歐陽率更帖¶
此碑歐陽信本晚年𫠦書筆畫險勁若鑄鐡𫠦成者反覆視¶
之㝎為初刻夲然而信夲雖極力追倣右軍而其規矩媚趣¶
&KR0137;得扵大令為多學大令者羊舎人薄給事為最優自後鮮¶
有聞者唯法極師睥睨而&KR0025;之至信夲之起殆與之抗衡而¶
<pb:KR4e0004_SBCK_010-15b>¶
無愧者也其有名之跡入宣和内府者凡四十&KR0083;惜皆不存¶
而金石畧𫠦載二十三種亦惟邕禪師塔銘昭𨹧六馬賛皇¶
甫氏碑醴泉銘盛行耳𩔖皆翻勒之多無以見孤峰崛起四¶
面削成之勢如此本者誠可寳玩覽者當以殷彛周鼎視之¶
　題徐原甫墨梅¶
唐人鮮有畫梅者至五代滕勝華始寫梅花白鵝圖而宋趙¶
士雷&KR0071;之又作梅汀落鴈圖自時厥後丘慶餘徐熈軰或儷¶
以山茶或雜以雙禽皆𫝊五采當時觀者輙稱為逼真夫梅¶
負孤髙偉持之操而乃溷之扵凡禽俗卉間可不謂之一厄¶
也㢤𫠦𦍒仲仁師起扵衡之花光山怒而掃去之以濃墨㸃¶
滴成墨花加以枝柯儼如踈影横斜扵明月之下摩圉老人¶
大加賞識既巳㧞梅扵泥塗之辱及逃禪老人楊&KR0024;之之徒¶
作又以水墨塗絹出白葩尤覺精神雅逸梅花至是益飄然¶
不羣矣同郡徐原甫清曠標韻之士也性爱梅行吟㘴諷無¶
<pb:KR4e0004_SBCK_010-16a>¶
斯湏離去間參用&KR0024;之法與其傳神老榦傾歒而數花翹乎¶
其顛真一絶也世之好事者往往多寳玩之濂因推本而題¶
之若此士大夫有如陳去非和張䂓臣之作者尚津津而有¶
繼㢤¶
　　題温日觀蒲桃圖¶
人知中言師以善畫名世而不知其結字清逸有晉人之風¶
知其字之佳者縦有其人而又不知其超悟心宗而有翛然¶
出塵之趣是以趙魏公鮮于奉常雖服其用筆精絶而師之¶
忘去翰墨町畦玩㺯扵人間世者要未必&KR0014;察之也今觀此¶
卷&KR0137;書雜詩詞或畫蒲桃三數枝意到即成畧無礙滯而蛟¶
龍&KR0108;迅之勢自不可掩豈𫠦謂天機全者固自有異人人邪¶
　　䟦紫泉頌後¶
天台葉君見泰同易濟奉　壐書南諭交趾道經貴州州有¶
紫泉其源在江北去城百餘歩而近相傳天下治則出焉洪¶
<pb:KR4e0004_SBCK_010-16b>¶
武元年十一月巳未泉出溢流于江其色深紫光㓗可染州¶
守鄒天𤦺遂請葉君為之頌勒諸樂石予官左史時臨川獻¶
瑞木木中析有文在内曰天下平一正一反質白而文玄當¶
有文䖏木理隨畫順成無錯逆者予既異之今復見紫泉之¶
出如是豈非　大明麗天四海將治之兆乎傳曰國家將興¶
必有禎祥信矣㢤¶
　　題友怡堂卷後¶
旴江黄氏有二伯仲曰克明曰克巳賢儒也極相友恭尚懼¶
其道未盡取友怡二字名堂以自朂吾友王君子充實為之¶
記克明&KR0025;子肅復命濂申其說昔者馬遂良旅食四方兄弟¶
異䖏顧乃以怡名齋洪景盧為記其事特假託以譏之譏之¶
誠是也濂謂必若黄氏伯仲&KR0085;不出里門塤箎日奏扵一堂¶
之上然後始無愧友怡之名耳然或者猶謂堂之有名非古¶
之義殊不知盤杅几杖皆有銘自成湯吕望以来則然况禮¶
<pb:KR4e0004_SBCK_010-17a>¶
以義起縱曰非古得不為近古者㢤子充今之景盧也其當¶
以濂言為可徴矣乎¶
　　題葉賛玉墓銘後¶
余在浦陽與貴溪葉先生賛玉交先生之子名愛同性潁悟¶
特甚嘗引之升樓出經題試之至正已丑先生父子皆别去¶
不數年天下大亂聲跡不相聞者二十三年矣洪武&KR0605;亥之¶
二月予考試春闈及榜出有葉孝友名乃貴溪人恐為先生¶
之子復以名不同為疑時車駕將𦍒臨濠是月壬申會闈試¶
事方畢癸酉即親䇿于廷甲戍臚傳進士名午門外即日謝¶
恩趨　青宮聽注授寫職名為丸耦進而分拈之孝友得為¶
平郷丞戊寅錫宴中書堂予&KR0013;酒上馬出有&KR0025;傍呼曰君非¶
宋學士邪曰然曰子為誰曰我葉愛同也扵是下馬執手相¶
慰勞問何以更名乃知有司誤以其字聞復問先生安否則¶
作土中人已六年矣為之悲喜交集喜則以先生有子悲則¶
<pb:KR4e0004_SBCK_010-17b>¶
以先生之學僅止扵斯也嗚呼二十三年之間人事變遷何¶
𫠦不有老身𦍒未死得與孝友一接豈非天㢤然昔見孝友¶
時兩髦&KR0004;勝簮耳今則以文辭第奉常年且三十有八矣余¶
之顛毛欲不種種尚可得乎俯仰古今而不知中心之慘慘¶
也孝友以蔡君淵仲𫠦撰墓銘相示因題其後而歸之¶
　　題周母李氏墓銘後¶
梁太常卿任昉著文章縁起一卷凡八十有五題未嘗有𫠦¶
謂題識者題識之法盖始見扵唐而極盛扵宋前人舊跡或¶
闇而弗彰必假䏻言之士歴道其故而申之有如箋經家之¶
踈云耳非專事扵虗辭也昧者弗之察往往建立軒名齋號¶
大書于首簡輒従人䟦其後露才之士復鼔譟而扶摇之嗚¶
呼何其俗尚之不羙也臨川周友以危太史𫠦譔母夫人墓¶
文見示請予申言之予則以謂必知是而後無愧扵題識耳¶
夫發&KR0045;其親之德孝子事也何厭乎言之詳使人人皆如友¶
<pb:KR4e0004_SBCK_010-18a>¶
風俗其有不還淳者乎故為記其卷末而歸之知言之士必¶
有取焉¶
　　題唐臨重告帖後¶
唐臨重告帖予嘗見扵內翰栁公家相傳為薛嗣通之筆其¶
㸃畫肥瘦及行位䟽宻與此正同其稍異者南廊墨印則在¶
扵左方耳予以薛書飄逸為疑質之扵公公咲曰古人䏻知¶
變通𫠦以為不可及也逮逰四方復見薛𫠦臨唐帖一二皆¶
不𩔖其書方信公之言為&KR0085;徴也今觀劉先生此卷尤覺精¶
采煥發可玩故為括公語扵其後云¶
　　題北山紀㳺卷後¶
同郡許君存禮以北山紀㳺卷示濂請題識其後卷間諸詩¶
皆鄕先達司理葉公侍講黄公太常胡公禮部吳公&KR0113;撰張¶
公之作禮部紀逰二文亦見其中然而待制栁公山長吳公¶
頗皆有𫠦賦詠惜乎未及采録因為檢其遺槀繕書以&KR0024;焉¶
<pb:KR4e0004_SBCK_010-18b>¶
且為之言曰權徳輿稱東陽為山水佳地今自北山言之潜¶
嶽之峰如寳蓮華屹然中居而三洞䨇溪之勝暎帶後先佳¶
則誠佳矣有若先達諸公咸文章鉅儒同生扵一時同出扵¶
一郡豈非尤佳者乎何以言之人物固藉乎山川而生而山¶
川則專𠋣乎人物為之引重而此諸公其顯而在上者則巳¶
羽儀文化流聲四方其𨼆而在下者又&KR0014;播芳譽扵天朝蔚¶
為當世儒宗此非人之瑰傑益以昭夫地靈者歟侍講之詩¶
盖首倡者而作扵至大庚戍之嵗自庚戍迨今五十餘年諸¶
公前後物故而無一存者間嘗采芝山中經諸公倡酬之䖏¶
岩紅澗碧其餘榮儼然在月有不得不感慨扵中者矣嗚呼¶
北山之䧺麗不減扵昔生祥下瑞當無時而休也惡知無俊¶
偉疊興以&KR0071;諸公之&KR0100;轍者㢤大篇短韻宜不止斯此卷特¶
其權輿者尔存禮尚襲蔵以俟存禮許文懿公之子學有淵¶
源而工扵文辭非惟其性標雅有山水之𥊏而景行先哲之¶
<pb:KR4e0004_SBCK_010-19a>¶
意尤惓惓云¶
　　題楊&KR0024;之梅花¶
林君復愛梅迯禪翁善畫梅皆托之以見志者也然二人風¶
措清峻有名扵當世頗同君復固終身不仕思𨹧欲一見迯¶
禪有不可得則䏻髙尚其事尤非懦夫𫠦可及後世欲以繪¶
事求其人是未見其衡氣機者也¶
　　題江南八景圖後¶
圜悟諸子唯虎丘大慧倡道為&KR0057;盛東&KR0369;頴公則大慧之曾¶
孫癡絶冲公則虎丘之玄孫也二公皆&KR0014;克紹前烈其以江¶
南八景圖相贈遺者豈留連扵光景者㢤盖心&KR0014;轉物而不¶
為物𫠦轉雖繪事之微一山一水一草一木無非見其自般¶
若光中發現非知道者要未&KR0085;以識此也是卷癡絶歸之東¶
&KR0369;東叟歸之仰庵仰庵又一二傳而今天王講師蔵之頗觀¶
卷中舊題始扵宋嘉熈二年戊戌至今　國朝洪武四年&KR0605;¶
<pb:KR4e0004_SBCK_010-19b>¶
亥巳歴一百三十四年其去作畫題詩時又不知其㡬春秋¶
矣中間渉歴世變而獨&KR0014;傲兀扵刼火之餘豈易易者㢤中¶
有暢文溪題識文溪盖與&KR1476;源戴帥&KR0004;㳺亦名僧云¶
　　題趙子昻馬圖後¶
趙魏公自云㓜好畫馬每得片&KR0083;必畫而後棄去故公壮年¶
筆意精絶郭祐之作詩至以出曹韓上爲言公聞之微𥬇不¶
荅盖亦自負也此圖用篆法寫成精神如生誠可寳玩也¶
　　贈梁建中序¶
虎林梁君建中妙年𥊏伊洛之學而復有志扵文辭之事下¶
筆滔滔數百言不&KR0014;自休取而觀之皆典雅可玩一時大夫¶
士皆稱譽之建中不自以爲&KR0085;復来問文於余余也賦質凡¶
庸有志弗強行年六十曽莫&KR0014;望作者之户庭間嘗出應時¶
湏皆迫扵𫝑之不&KR0014;自已者尔當何以爲建中告㢤雖然竊¶
甞聞之師矣文非學者之𫠦急昔之聖賢初不暇扵學文措¶
<pb:KR4e0004_SBCK_010-20a>¶
之扵身心見之扵事業秩然而不紊粲然而可觀者即𫠦謂¶
文也其文之明由其德之立其徳之立宏深而正大則其見¶
扵言自然光明而俊偉此上焉者之事也優柔扵藝文之塲¶
饜飫扵今古之家搴英而咀華遡本而探源其近道者則而¶
效之其害教者闢而絶之俟心與理&KR0636;行與心一然後筆之¶
扵書無非以明道為務此中焉者之事也其閱書也搜文而¶
摘句其執筆也厭常而務新晝夜孜孜日以學文為事且曰¶
古之文淡乎其無味我不可不加穠𧰟焉古之文純乎其歛¶
蔵也我不可不加馳騁焉由是好勝之心生誇多之習熾務¶
以恱人惟日不&KR0085;縦如張錦繡於庭列珠具扵道佳則誠佳¶
其去道益逺矣此下焉者之事也嗚呼上焉者吾不得而見¶
之得見中焉者斯可矣奈何中焉者亦十百之中不三四見¶
焉而淪扵下焉者又奚其紛紛而藉藉也此無他為人之念¶
弘為巳之功不切也余自十七八時輒以古文辭為事自以¶
<pb:KR4e0004_SBCK_010-20b>¶
為有得也至三十時頓&KR0116;用心之殊微悔之及踰四十輙大¶
悔之然如猩猩之𥊏&KR0282;雖深自懲戒時復一踐之五十以後¶
非惟悔之輙大媿之非惟媿之輙大恨之自以為七尺之軀¶
參扵三才而與周公仲尼同一恒性乃溺扵文辭流蕩忘返¶
不知老之將至其可乎㢤自此焚毁筆砑而㳺心扵沂泗之¶
濵矣今吾建中孜孜綴文思欲以明道為務盖庶㡬無余之¶
失者而余猶為是强聒者文之華靡其溺人也甚易之故也¶
雖然天地之間有全文焉具之扵五經人&KR0014;扵此留神焉不¶
作則已作則為天下之文非一家之文也其視遷固㡬若大¶
鵬之扵鷦鷯耳建中尚勉之㢤建中尚勉之㢤¶
洪武元年冬十一月十五日金華宋濂序¶
太史公平生以文章名天下而其該貫籍窮極經史蓄積浩¶
穣與古人争長者人未必盡知之縦或知而尊之至其立心¶
制行敦大和雅撰諸聖賢之道而無媿者世固未必識也於¶
<pb:KR4e0004_SBCK_010-21a>¶
其大者不之識而謂&KR0085;以知文章豈果&KR0014;得其精微之意乎¶
今觀贈錢唐梁先生建中序其論文如此則世之不&KR0085;知公¶
者宜也彼後生晚學未&KR0014;執筆輙掎摭疵病以議公曾有與¶
之言文㢤建中剋苦古學老而不倦亦可以觀公之取友¶
洪武二十三年春正月十日門人謹題¶
<pb:KR4e0004_SBCK_010-21b>¶
<pb:KR4e0004_SBCK_010-21b>¶
