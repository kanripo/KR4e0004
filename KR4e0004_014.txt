# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.770764
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0229-014宋學士文集-卷第十四.
<pb:KR4e0004_SBCK_014-1a>¶
宋學士文集卷第十四　鑾坡集卷第四¶
　　吕氏采史目録序¶
皇帝既正宸極龕㝎幽燕薄海內外罔不臣妾慨然憫勝國¶
之亡其史將遂湮微乃洪武元年冬十有一月命啓十三朝¶
實録建局刪脩而　詔宋濂王椲總裁其事起山林遺逸之¶
土恊㳟共成之以其不仕扵元而得筆削之公也明年秋七¶
月史成自太祖迄于寧宗總一百五十九卷左丞相宣國公¶
李善長率諸史臣上進順帝三十六年之事舊乏實録史臣¶
無𫠦扵考闕畧不備扵是禮部尚書崔亮主事黄肅與濂等¶
發凡舉例奏遣使者十又一人徧行天下凡渉史事者悉上¶
送官今之北平乃元氏故都山東亦號重鎮一代典章文獻¶
當有存者特擇有職于官者行示不敢輕也章貢吕仲善時¶
司饍成均乃&KR0013;是選是月癸夘即乗驛北去八月丁夘抵北¶
平凡詔令章䟽拜罷奏請布在方冊者悉輯為一有渉於畨¶
<pb:KR4e0004_SBCK_014-1b>¶
書則令譯而成文其不繫公牘若乗輿巡幸宫中隠諱時政¶
善悪民俗歌謡以至忠孝亂賊災祥之属或見之野史或登¶
之碑碣或載群儒家集莫不悉心諮訪且遣儒生危於等分¶
行乎灤燕南諸郡示以期日有慢今者罪及之爰自丁丑開¶
局扵故國子監至冬十又一月壬辰朔始完以帙計者八十¶
擇髙麗翠紙爲之衣舁至行中書借官印識之進扵南京乙¶
未赴山東河水方凍大雪&KR0055;二三尺仲善駕牛車遵陸而行¶
一吸一呼氷生髯間巳未至濟南其&KR1460;詢大畧如北平時又¶
明年春正月甲寅竣事成書又四十帙𫠦搨碑文北平四百¶
通山東一百通不在数中仍印識如前三月壬寅輦還京師¶
巳而諸使者咸集濓扵是有𫠦依據&KR0113;成續史四十八卷夏¶
六月復詣　闕上進仲善以功陞太常典簿㝷爲丞且以史¶
事之重不可易視也集爲目録四鉅編上之而蔵其副扵家¶
徴濂序其首昔者司馬光既著資治通鑑又畧舉事目年經¶
<pb:KR4e0004_SBCK_014-2a>¶
而囯緯之名曰目錄示學者以樞要也仲善今備述采史綱¶
領明其事之良艱示後人以&KR0100;則也書之意雖不同而心之¶
厚扵仁則一而已嗚呼史有𨶕遺久矣如近代衛紹王之朝¶
記注亡失南遷後遂不䏻紀載當時史臣𫠦属若得如仲善¶
者豈不有勝竇祥揚雲翼之𫠦録㢤順帝乙紀卒得爲完書¶
皆仲善之㓛無疑人有功而不知不智也知而不言不仁也¶
濂待罪國史故不辭而爲之序使&KR0026;者有𫠦徴焉進史後三¶
月　日¶
　　故胡毋歐陽夫人墓誌銘(有序)¶
夫人諱汝圓字某姓歐陽氏世爲太和人父宗周毋江氏夫¶
人年十七歸同里胡濟川濟川素爲閭右族其逺祖有諱箋¶
者在宋時以明經及第爲南城丞逢國大慶𫉬封其父諮迪¶
功&KR0048;毋歐陽氏孺人賛書中有福榮之言遂取以名其堂&KR0045;¶
文節公實爲作記夫人佐濟川治家政内外咸舉至扵科繇¶
<pb:KR4e0004_SBCK_014-2b>¶
之事&KR0057;加之意&KR0244;至正壬辰兵亂江西行中書檄濟川充里¶
之早禾市巡檢爲禦㓂之計早禾當龍泉永新安福之衝兇¶
竪出沒靡常一障之責誠有難勝任者夫人佐之輪楮幣数¶
萬扵公家募驍勇植砦柵相率固守如此者十有餘年卒&KR0014;¶
全其宗族詩禮&KR0093;麻如承平時夫人之力居多視彼強家大¶
姓殱扵群㓂者相去不翅萬萬夫人事姑樂氏甚孝敬及嬰¶
疾而亡濟川與仲子子璘方受事于贑夫人含泣視事凡棺¶
衾&KR0670;歛暨賔𥙊百須之物無不具俟濟川還始殯焉&KR0004;樂事¶
姑陳氏盡禮今夫人之事樂亦如之議者謂如崔山南家云¶
夫人自&KR0010;癸卯辟地武山陽至于乙已江西州郡悉平夫人¶
隨濟川還故里室廬已燬扵是相與經營構祠堂以奉胡氏¶
四世神主割&KR0254;田以充𥙊杞而曽祖姑蕭氏墓在&KR0394;安寺傍¶
者亦&KR0162;産俾浮屠主之爲薌燈之湏其奉承先志而知𫠦急¶
𩔖如此其戒&KR0346;子孫必令取則扵先世且曰昔文莭公記爾¶
<pb:KR4e0004_SBCK_014-3a>¶
家之堂有迪教勵業樹家亢宗之言爾曹不可不朂吾亦歐¶
陽氏也爾&KR0014;朂之則福榮之名未必専羙扵前矣夫人素有¶
痰疾至是加𠟵以洪武庚戍四月壬申卒年五十有五子男¶
三人子瑛子璘子瑀皆克盡子道子瑛先夫人而卒孫男五¶
人相授祖授宗授孔授仙授女三人&KR0244;某某某子璘卜以某¶
年月日塟于某山之原前塟以鄕先生王君沂𫠦爲状来徴¶
銘先生以文學知名當世状之𫠦述其言冝可信爲之銘曰¶
孝足以奉其姑智足以相其夫力足以植其閭有若夫人其¶
殆繕婦性者歟其殆䔍婦道者歟¶
　　題朝夕箴後¶
右朝夕箴一名夙興夜𥧌箴凡二百八字南塘先生陳公之¶
𫠦譔也先生諱柏字茂卿台之仙居人與同邑謙齋吳梅卿¶
清之直軒吳諒直翁父子㳺而&KR0055;扵道徳性命之學盖自謙¶
齋&KR0025;考亭門人𫝊其遺緒而微辭奥旨先生得之爲多當時¶
<pb:KR4e0004_SBCK_014-3b>¶
有慥堂鄭雄飛景温軰行雖稍後而事先生爲甚謹人以其¶
學行之同通以四君子稱之今&KR0026;先生之著此箴本末明備¶
體用兼該非真切用功者當不&KR0014;爲是言鄕先正魯齋王柏¶
會之讀而善焉以教上蔡書院諸生使人錄一本寘扵坐右¶
則其𫠦以尊尚者爲何如㢤嗚呼前&KR0113;日逺後生小子不知¶
正學之趍唯文辭是攻是溺志亦陋矣濂故表而出之并繫¶
先生師友之盛扵其後以勵同志者云¶
　　諭頑¶
陶尚書中立爲子言臨海林甲一門皆疫死甲獨治䘮暨甲¶
殁無人藏其屍家犬奔號里巷若狂已而群犬翕集衘甲衣¶
曵至西郊跑圡成坎薶焉坎淺不䏻容又復曵出如是者四¶
三始壅土覆之而去新昌黄琛甫有牝犬爲邏卒𫠦食棄骨¶
屏䖏其子衘之&KR0287;諸野予聞撫髀太息每舉諭諸人人輙𥬇¶
予誕且謂古無是事昔譙縣崔仲文畜犬會石和以丁奴易¶
<pb:KR4e0004_SBCK_014-4a>¶
之不&KR0025;和殺仲文奪其犬犬齧和守仲文屍𤓰浮圡掩之㝷¶
牽和衣訴官和伏誅此晉義熈中事也冀州石玄度犬母育¶
一子愛之甚玄度烹子啖之母候骨投地歛置一窟移塟扵¶
桒間日夕向桒嘷逾月乃止此宋元徽中事也謂古無是事¶
者過矣夫犬&KR0014;禦盗齚姦解難報㤙傳記𫠦載者紛然也又¶
寕止此二事乎人苦不自重物理有可徴者亦弗之信反指¶
予爲誕予故書此示之人心尚存其亦有𫠦感夫¶
　　魏府君墓誌銘¶
惟魏氏逺有世序相傳出鄭國文貞公徴&KR0004;居鉅鹿宋靖康¶
之亂其諸孫某隨高宗南渡来知𡊮州遂家𡊮之萍郷歷若¶
干傳至諱某者生南金南夀父子同試荆湖漕司皆入高選¶
南壽遷鄂之蒲圻遂爲蒲圻人南夀生太學上舎天福天福¶
生府君諱雲瑞字祥卿頴逹善記問&KR0025;鄕先生盧應奎講說¶
經㫖毫分𫃵析弗之厭㑹延祐科試法行府君竭力従事下¶
<pb:KR4e0004_SBCK_014-4b>¶
<pb:KR4e0004_SBCK_014-4b>¶
噬人矣不久必自覆爾姑待之豪右鄭仲淳挾官中氣勢每¶
魚肉民民不敢誰何間誘府君族子爲劵欲侵其圡疆㑹省憲¶
两府交薦府君典教郡庠懼而不敢發其壻郭昇之曰吾何¶
畏扵彼㢤竟踵鄭之爲府君詣郭自言期以誠動之郭見府¶
君容貌魁梧論議英發心甚服之巳而請府君作大書府君¶
揮灑如飛郭曰先生竒士也吾幾失之矣請以田劵還而不¶
&KR0133;受直也府君操心仁厚而&KR0014;讋伏暴強𩔗如此府君善學¶
米南宫書得之者不翅拱璧&KR0057;喜著述有筆記若干卷蔵扵¶
家他如先丗决科諸文皆蠅頭細書装潢成帙以示子孫其¶
皦皦之志猶前日云延祐已未十月十二日卒扵齊安郡上¶
距𫠦生至元戊寅十二月廿日得年四十又一至治壬戊十¶
月某日&KR0096;厝扵某山祖塋之南後五十年爲洪武辛亥某月¶
某日始克卜塟扵黄盖湖之原禮也府君娶宋氏子男三人¶
長法孫蚤卒次已孫今名&KR0026;嘉議大夫國子𥙊酒次虎孫亦¶
<pb:KR4e0004_SBCK_014-5a>¶
蚤卒孫男五人子仁子同子栗子　子樂子仁子同皆蚤卒¶
孫女三人王克用熊彰毛藝才其壻也曽孫男三人思植思¶
荗思誠曽孫女一人尚㓜濂也不敏官翰林成均時幸與觀¶
爲僚友&KR0026;乃以祠部主事張孟兼𫠦爲状来謁墓門之銘濂¶
聞府君言行多可書要不止狀之𫠦云而已府君一日方出¶
見家人市物競其價之低昻府君叱曰彼非嗜錙銖之利肯¶
樂扵奔走耶何屑與之較也如其欲酬之大司徒歐陽公文¶
玄名世鉅儒而每稱府君爲賢其徃復尺牘蔵諸篋笥者墨¶
尚濕也嗚呼俗偷民僞久矣有若府君之行之懿其不爲&KR0717;¶
善扶世之一助矣乎銘曰¶
人僞方滋動隨欲萌錐刀之末&KR0108;襼而争温温吉人與物無¶
營事機之来一接以誠豚魚可孚况乎冠纓懌然心服匪貌¶
與形慶流後嗣學傳一經施扵有政物無不平黄盖之原峯¶
逥川縈以&KR0355;其珉以掇其英以昭其聲以告諸冥¶
<pb:KR4e0004_SBCK_014-5b>¶
　　善財南詢華蔵海因縁序¶
沙門那道輝以其師净慈禪師𫠦著善財南詢華藏海因縁¶
一卷示予先集經以備其事次作偈以𥼶其義不待詳分科¶
叚徧閱䟽鈔而經㫖瞭然自明嗚呼可謂善談雜華者已夫¶
雜華之宗以言乎性則太虚洞然而無物以言乎相則萬𧰼¶
森然而駢列𫠦謂森然者即行布也一而萬者也𫠦謂洞然¶
者即圓融也萬而一者也圓融不礙行布故一爲萬而不見¶
其少行布不礙圓融故萬爲一而不見其多此其大較也然¶
而善財之見文殊根本之智已得畢乎一者也而差別之知¶
未圓欲見乎萬者也今姑舉其畧而陳之則𫠦不舉者可推¶
而見矣凡其𫠦叅五十又三或順或逆或小或大或淺或&KR0055;¶
皆各有𫠦證其登妙高&KR0280;不見徳雲而扵別峯相見示法普¶
見也見善住空中變化随念而至明法無礙也見海幢放種¶
種光光中皆有種種竒勝示法無盡也見勝熱婆羅門登山¶
<pb:KR4e0004_SBCK_014-6a>¶
投火得寂静樂明法無怖也見自在主&KR0113;學書数筭印療病¶
建宅鍊藥及農賈等業示法工巧也見無厭&KR0085;王决囚可駭¶
及&KR0026;宫殿皆是衆寳之𫠦合成明法如幻也見徧行外道調¶
伏九十六衆離諸異見示法普&KR0026;也見婆湏&KR0097;女身出光明¶
照諸衆生今離貪欲明法無染也見徳生童子有徳童女證¶
入大悲大智示法幻住也見大荘嚴園毗盧楼閣慈氏領諸¶
菩薩&KR0025;他方来彈指一聲楼閣門開善財即入見一楼閣中¶
有一切諸妙楼閣一一楼閣中皆有慈氏一一慈氏前皆有¶
善財一一善財皆悉合掌囬顧一善財之身徧入一切善財¶
身内一切善財身皆攝歸一善財身内互徧互融互攝互入¶
如燈鏡交光重重無盡善財既證此一切境界荘嚴蔵觧脫¶
門文殊遂舒金臂過一百一十餘城按善財頂告以法觧雖¶
巳周而行未圓之故扵是徃見普賢在如来前一一毛孔出¶
種種佛刹諸微妙事善財見身在普賢身中交光互現一切¶
<pb:KR4e0004_SBCK_014-6b>¶
投火得寂静樂明法無怖也見自在主&KR0113;學書数筭印療病¶
建宅鍊藥及農賈等業示法工巧也見無厭&KR0085;王决囚可駭¶
及&KR0026;宫殿皆是衆寳之𫠦合成明法如幻也見徧行外道調¶
伏九十六衆離諸異見示法普&KR0026;也見婆湏&KR0097;女身出光明¶
照諸衆生今離貪欲明法無染也見徳生童子有徳童女證¶
入大悲大智示法幻住也見大荘嚴園毗盧楼閣慈氏領諸¶
菩薩&KR0025;他方来彈指一聲楼閣門開善財即入見一楼閣中¶
有一切諸妙楼閣一一楼閣中皆有慈氏一一慈氏前皆有¶
善財一一善財皆悉合掌囬顧一善財之身徧入一切善財¶
身内一切善財身皆攝歸一善財身内互徧互融互攝互入¶
如燈鏡交光重重無盡善財既證此一切境界荘嚴蔵觧脫¶
門文殊遂舒金臂過一百一十餘城按善財頂告以法觧雖¶
巳周而行未圓之故扵是徃見普賢在如来前一一毛孔出¶
種種佛刹諸微妙事善財見身在普賢身中交光互現一切¶
<pb:KR4e0004_SBCK_014-7a>¶
不思議事悉皆成就嗚呼善財前之𫠦歴者行布也後之𫠦¶
證者圓融也非圓融不&KR0085;以見體綂之全非行布不&KR0085;以昭¶
發用之盛圓融體用𩀱泯者也行布則因用而各顯其體者¶
也其後之𫠦證莫知爲之先前之𫠦得莫知爲之後二之則¶
非也是知盡十方刹圡皆是善財盡十方刹圡皆是文殊盡¶
十方刹土皆是一大香水海孰爲行布孰爲圓融㢤苟謂其¶
無𫠦證入乎則扵渉歴無微不&KR0677;也苟謂其有𫠦證入乎則¶
性本圓明&KR0004;無一法之可得也至矣妙矣蔑以加矣雖然經¶
㫖宏&KR0055;非有識者爲之&KR0271;明&KR0004;機之士何自而知佛國師而¶
下頌而白此者凡十人禪師盖後出而益竒者也或曰以偈¶
釋經可乎曰如来說經長行之後必以偈重宣之善慧大士¶
用偈釋金剛經而後世箋經家多效之何爲而不可也禪師¶
名智順字逆川温之瑞安人鐡関樞公入室弟子也出世温¶
之雅山継主福之東禪雪峰今住持前刹云¶
<pb:KR4e0004_SBCK_014-7b>¶
　　送和賛善北歸養毋詩序¶
太原和君希文吕忠肅公之高第弟子也在勝國時肄業成¶
均通詩之傳䟽積試八分將與有禄食俄丁外艱而去養母¶
太行山中飲水著書以爲樂以翰林待制徴不起已而中原¶
板蕩大臣名將争辟以爲屬亦不起㑹兵荒相仍暴軍掠人¶
以充糧𫠦向殆盡唯希文堡障𫉬完希文昆弟之孤女十有¶
六人當艱難險阻之中希文又&KR0014;保全携持而卒歸扵士族¶
故人見希文者咸稱之爲卓行云入我　國朝大將軍¶
徐魏公聞其名薦而起之希文即束装就道見　上扵¶
治朝與語甚恱擢爲刑部&KR0048;中未幾遷　太子賛善大¶
夫日侍書　東朝間甞陳其情素云小臣有母春秋之高至¶
八十有四無他兄弟以爲養臣行年亦且六十雖有子僅四¶
嵗耳烏鳥&KR0059;情其&KR0014;自巳乎言訖&KR1008;然出涕東朝以其言聞¶
上惻然憫之即日遣北還夫君子之爲學劬簡編憊精神窮¶
<pb:KR4e0004_SBCK_014-8a>¶
年矻矻猶以爲未&KR0085;豈務爲譁世取寵之具㢤亦曰學爲忠¶
興孝耳然其道無二致&KR0014;忠扵君必&KR0014;孝其親希文以胄監¶
之俊英雖出而仕而念毋之切惓惓不少忘𫠦以終遂歸養¶
之志希文亦知𫠦以致此者乎盖生逢　有道之朝¶
皇上執孝道以御天下故希文朝有請而夕戒𡍼也希文之¶
還服五綵斕斑之衣戯舞親側升堂爲夀冝曰此非児𫠦&KR0014;¶
天子之恩也𦒿夀之朋簮纓之儔聞希文之歸必行斚授餼¶
委曲相問劳又冝曰此　天子之恩非某𫠦&KR0014;也州里¶
&KR0025;㳺之彦甞受經希文者必羅拜後先問　朝廷𫠦以遣還¶
之故又冝曰此非予𫠦&KR0014;　天子之恩也希文果䏻之¶
則誠知歸羙報上之義而無愧扵學詩者矣雖然希文固卓¶
行之士其&KR0014;全家以智活鄕黨以仁裁出處以義固人之𫠦¶
難&KR0014;然希文不可以是而自&KR0085;&KR0057;當増益其𫠦學他時杖䇿¶
重来推内聖外王之道以輔我　國家上躋唐虞三代之盛¶
<pb:KR4e0004_SBCK_014-8b>¶
使事功勒之鼎彜名氏升扵史冊方無&KR0018;忠肅公之教不可¶
徇一夫之&KR0059;行而&KR0205;巳也傳曰求忠臣者必扵孝子之門予¶
盖扵希文望之¶
　　故太和蕭府君墓表¶
大江之西蕭爲著姓而居大和之後街者爲&KR0057;盛唐開元間¶
有従浙水東来爲縣遂家焉譜圖闕逸不知其名而相傳且¶
二十九世矣自時厥後擢進士第扵奉常者後先相望宋氏¶
南渡有爲國子𥙊酒諱某者實生秘書監清伯秘書生南甫¶
某年進士進士生四子長宗聖次宗陽皆以儒學入仕宗聖¶
則臨江府教授宗陽則太和縣校官也次宗孟漕貢進士次¶
則宗元府君然自秘書而下名皆忘今以其字書府君諱夢¶
得元齋其自號也生四&KR0010;而孤鞠扵毋夫人倪氏年七嵗夫¶
人使之&KR0025;師即知樂學九嵗善屬文同肄業者皆畏而愛之¶
巳而與翰林待制楊君景行師事鄕先生逹&KR0026;楊氏扵是益¶
<pb:KR4e0004_SBCK_014-9a>¶
潜心諸經而扵易學&KR0057;精至元庚寅詔㝎江南版籍&KR0244;部使¶
者李公行縣李集多士扵庭試以經義中者始得預士籍蠲¶
其科繇府君遂升首選時倪夫人已老府君不復有出仕意¶
科目法行雖舊日同門之友多躋膴仕府君澹然若無營或¶
問之則曰吾毋日薄西山吾尚欲逺㳺乎郡二千石及縣大¶
夫數欲剡薦之皆不聽㝷與漕貢君扵縣西二十里創甘竹¶
别業奉夫人居焉夫人性好施遇内外族婣之急者必思周¶
之府君家雖貧能一如夫人之志女弟及甥女未有𫠦歸府¶
君備貲装配于名族夫人恱而安之及夫人病府君不觧衣¶
者数月死則廬墓左三年然後返逺近學者慕府君文行咸¶
&KR0133;執經爲弟子學成而去若同里楊升雲若永新吳&KR0025;彦若¶
吉水周通若嘉禾俞鎮皆爲名進士其&KR0395;&KR0395;扵北方者尤多¶
不䏻悉舉也府君雖不及仕其仁民愛物之心旦旦不忘縣¶
之賦役無藝強有力者脫籍而使窭夫弱子承焉府君毅然¶
<pb:KR4e0004_SBCK_014-9b>¶
曰是奚可㢤乃走白上官稽其物産而甲乙之編為義役三¶
年人以為&KR0098;川梁有敝壊者勉有力葺治之鄉鄰有訟者及¶
相闘者是非方紏紛&KR0014;以片言决之不幸以至正甲午八月¶
十一日卒于家夀七十又七以乙未十二月某日塟扵家東¶
某山之原娶丘氏子男一人飛女一人歸廬𨹧易子韶孫男¶
三人曰執曰安曰鳯執鄉貢進士今選為國子録孫女一人¶
同里吳𫠦與其壻也曽孫男四人曰珠曰韶曰規曰忠府君¶
𫠦著書有易學旁通若干卷燬于兵無復存者府君之&KR0830;周¶
通集群行為状進士顔成子據之撰銘納玄堂中禮畧備矣¶
執復来請曰&KR0133;有以表諸墓道嗚呼爵位可致也貨泉可有¶
也聲問可長也唯世惇書詩不可必也簫氏自𥙊酒士傳經¶
于家至扵府君&KR0057;&KR0014;継其志而不墜其静也于千其動也徐¶
徐不衒鬻而進趍每&KR0055;蔵而自&KR0254;殘膏䞉馥霑丐扵人者亦¶
&KR0085;以𫉬多士之譽斯不亦君子之儒也欤是為表¶
<pb:KR4e0004_SBCK_014-10a>¶
　　題墨本黄庭經後¶
余甞見黄素黄庭上下織成玄闌中用丹砂作界道其緭精¶
甚細視之不見&KR0093;𫃵相傳爲王羲之書盖明州刺史李振景¶
福中遺朱友文者友文梁太祖之子後封愽王愽王薨竟属¶
陶榖家㝷爲大師李諱𫠦𫉬復入宣和内府宋籙既訖流落¶
人間鮮于伯機以重貲購得用楼閣錦装潢成軸題其籖曰¶
琹心玉文趙子昻爲之賦詩㝎爲上清真人楊許𫠦書且稱¶
其飄飄然有神仙之氣而伯機亦自謂生平書法得之扵此¶
爲多不知何時又歸喬簣成湯垕二氏喬字仲山湯字君載¶
最號蔵書之家今則又入中秘矣子屡閱之其字體絶與墨¶
本不同竟不&KR0014;别其何者爲真也豈揚與許之跡其實有異¶
扵羲之耶楊櫄氏出示此卷因備志扵其後庻幾同志之士¶
有以訂正之¶
　　故姜府君墓碣銘(有序)¶
<pb:KR4e0004_SBCK_014-10b>¶
君諱澤字&KR0243;甫姓姜氏其先居蘭溪之髦賢祖某父思齊以¶
貲雄于郷環其居五里𫠦凡山若田皆克有之及君之生其¶
父已五十餘越三年父卒又三年毋時氏亦卒貪夫欺君之¶
孤弱挾&KR0219;𨽻爲姦利内蠱而外蝕之并呑幾盡君之女兄道¶
真時已歸金華楊某矣間一歸視君撫君頂泣曰姜氏之世¶
不絶者僅有此息爾苟或𠒋竪欲去之以滅口則宗祀必&KR0376;¶
爲若敖氏之餒&KR0017;矣夫豈可㢤區區貲産有不足計也急挾¶
之以歸楊氏鞠育之如已子稍長俾&KR0025;鄕先生楊夢牛王月¶
溪趙松坡董覺齋㳺志慮淵冲而識見逈㧞遂白扵縣大夫¶
復其先塋若干𫠦田若千畒雖僅存十一扵千百鄕之人士¶
無不謂君爲&KR0014;者已而女兄命贅扵同里之王氏君不忍𥼶¶
之而去遂舎扵女兄西徧挾王同居事之如毋與姑每得嘉¶
味必先進不進不敢先食及生子若孫&KR0010;時相率坐女兄中¶
堂羅拜扵庭不知者以爲真其毋姑也君既受女兄𡖉翼之¶
<pb:KR4e0004_SBCK_014-11a>¶
恩𫠦以思報之者無不備悉志慮及女兄䘮夫而無子為立¶
&KR0025;子恢道為後而躬扶持之其門頼以不墜雖楊氏之婣黨¶
無不以孝弟忠信淑導之有悖戾者懼之以法令亦翕然聽¶
&KR0025;君再&KR0025;姪弘道&KR0013;偽造鈔者𫠦誣弘道&KR0004;不識其人千夫¶
長帥州官逮繫之&KR0025;者百餘人君聞之大恐赱州中愬其故¶
官寘弘道稠人中命造鈔者執之乃妄曵他男子以前事遂¶
釋丁未&KR0010;侵人相食君徃糴七閩時流民𫠦在成羣動以数¶
百計乘間鈔道莫敢何問君獨以計脫卒致白粲来歸六親¶
頼之以濟君頗通刑名家書扵新令&KR0057;𫠦練習或有致訟者¶
質之君為言其利害訟為衰止君晩命仲子遷婺城中徃来¶
嬉逰以書史自娛因以盤隠自號一旦有疾度不&KR0014;以生因¶
泣謂二子曰吾非女兄不克至扵是誓將奉窀穸之事庻幾¶
少盡心焉柰何今且先之爾等他日當有以慊吾志遂㝠時¶
至正壬午十月三日也夀六十又　是年十一月十二日塟¶
<pb:KR4e0004_SBCK_014-11b>¶
于西山先塋之側配王氏後二十三年卒遂合&KR0830;焉二子曰¶
明道曰懋孫五人曰焴曰䕃曰溥曰&KR0071;曰善焴&KR0014;積學為名¶
儒以薦者為婺州路儒學錄尋舉進士擢永平延安丞孫女¶
二人長&KR0244;黙成先生七世孫潘思明次&KR0244;陳仁曽孫三人曰¶
麟曰堪曰増嗚呼金華為文獻之&KR0022;氣習之𫠦移風聲之𫠦¶
&KR0013;徃徃人多士君子之行有如君者不幸遭門衰祚薄之餘¶
乃䏻聳然自異不踣其家復樂導人以為善而攄急報恩之¶
志&KR0057;窹𥧌不忘夫豈無其故㢤傳曰大河東流九里餘&KR0243;此¶
盖&KR0025;古而然也濂不敏幸與焴同出扵聞人先生之門墓文¶
之屬有弗得辭其責第&KR0055;愧者文彩衰弱不&KR0085;以昭幽廓潜¶
然亦自謂據事直書而無𫠦憾也銘曰¶
孰𢌿之𨺚而閼扵逢其非天邪一髪之存卒續厥門其非天¶
邪無徳弗酬得與善為逑其非天邪發迹詩書有孫為儒其¶
非天邪生遂死安松阡欝蟠其非天邪卓㢤善人延&KR0073;扵後¶
<pb:KR4e0004_SBCK_014-12a>¶
昆其非天邪¶
　　䟦金剛經篆書後¶
是經功徳如妙高山縦横上下難以數量山雖難量終有盡¶
時喻如虚空庻幾無盡濂以古篆寫成卷軸隨寫隨空不見¶
有跡光明熾然徧覆大干是用持&KR0009;穆菴禪師禪師𫠦具禪¶
師𫠦言禪師𫠦&KR0130;與此般若非同非别同别两𡨕現前見弗¶
　　寳積三昧集序録¶
釋氏之書有三法藏焉曰經曰律曰論經則佛與菩薩等所¶
說論則諸賢聖僧𫠦著唯律必佛口親宣而非諸大弟子之¶
得與聞也然而三藏之間綂爲十二部分爲大小中三乗廣¶
大殊勝無𫠦不攝其文乆流中國至秦而絶漢遣&KR0048;中蔡愔¶
及秦景徃使天竺受其書以歸自是譯師疊至代有𫠦増以¶
卷計者梁則五千四百隋則六千一百九十八唐承隋亂之¶
後稍有廢逸開元之目則五千四十八至貞元中則又増二¶
<pb:KR4e0004_SBCK_014-12b>¶
百七十五宋太平興國以来或翻譯或編纂或收貞元未附¶
藏者又増七百七十五逮元有國又増二百八十六其中頗¶
不&KR0014;盡知今以千文紀之自天至遵爲號者五百八十六通¶
爲六千二百二十九卷噫嘻其廣矣㢤學其書者茫若望洋¶
至扵皓首而不&KR0014;周覧唐僧智昇甞編入中國嵗月及譯人¶
姓氏名曰開元釋教録羙矣而不采其文也宋户部尚書王¶
古隨其次苐而𥼶其因縁至扵佛㑹後先華譯同異咸志之¶
名曰法寳標目佳矣而弗表其義也優婆塞陳實分門别科¶
頗括祕詮名之曰大蔵一覧近矣惜糅之自造諸偈而又擇¶
焉不䏻精也東山立庵大師崇志頗病焉廼扵延祐之&KR0004;掇¶
拾三蔵英華上自三寳流通中至天仙天標坤維人倫之几¶
時刧根塵世諦塔寺道具衆噐之属下及珎寳飲食花木禽¶
獸地獄之品析二十門𨤲爲四卷文貫始終事有源委部居¶
整比秩焉不紊遂&KR0145;法界體性經中語名曰寳積三昧集鍥¶
<pb:KR4e0004_SBCK_014-13a>¶
梓扵夀聖禪林立庵既示寂板廢不存白庵禪師萬金以精¶
進力&KR0055;入禪教三昧旁事孔籍亦臻其閫奥悼立庵利物之¶
心勤而傳世之不逺也復爲銓次義例分卷爲五重刻而布¶
之以濂閱大藏者凡三稍涉戸庭請序其首簡濂取覧之儼¶
然如&KR0677;故物雖未𫉬窺其全而金銀琉璃車渠瑪瑙珊瑚琥¶
珀衆寳之積爛然溢目矣扵是互跪作禮而說賛曰¶
巍巍法王寳號爲修多羅毗尼阿毗曇二千大千界以及無¶
筭数無物不含欇無土不現身護法金剛王手持蓮花杵或¶
執七寳劒各逞神通力晝夜不暫離魔軍及末伽無有䏻壞¶
者善慧施方便爲轉大法輪一轉千佛轉佛佛具千佛千佛¶
亦復然輾轉至無邉此最勝功徳如雲雨太空草木花藥䓁¶
根莖皆沾溉如来真正幢無鉅亦無細汪洋四大海了不見¶
涯涘苟取一滳水濕性靡不具炎炎大火聚力可鎔天地餘¶
燼存一粟炎體終弗滅日輪行中天其廣千由旬光入寸𨻶¶
<pb:KR4e0004_SBCK_014-13b>¶
中圓明具日相若𦒿闍崛山山石立萬仞一沙細扵塵孰敢¶
謂非石𫠦以二尊者各出本来智一取六千卷束之四卷間¶
如將須弥盧納之扵箴孔一嘘寒&KR0069;&KR0395;死後使復然光照閻¶
浮提利彼有情衆智者&KR0014;移物勿爲物𫠦移佛言雖至寳執¶
著亦爲障我有大寳藏不落文字中六處放光明七佛時行¶
道時時宣妙法法法悉皆忘㝎見自性佛共成無上道¶
　　題顧拙軒告命後¶
右拙軒先生顧公告命一通公諱周卿字成子仙居人嘉定¶
癸未賜進士及第任慶元府奉化縣主簿階&KR0113;職&KR0048;故事&KR0113;¶
職卽滿三考関陞令録先以合入階官給告公遂入&KR0025;政&KR0048;¶
久之始注授監嘉興府鮑&KR0048;塩塲差遣然舊制無&KR0025;政&KR0048;崇¶
寕&KR0004;以通仕&KR0048;易録事參軍縣令至政和中復改以今名乃¶
選人七階之一也比告之首當有十幹暨千文紀號若曰甲¶
天等字第幾之𩔖其尾復欠紹㝎五年七月十三日下十字¶
<pb:KR4e0004_SBCK_014-14a>¶
其背&KR0083;又當書行在官告院凖鈔出給及寫告棤書當行手¶
分令史主事等名氏而守當官批上本官告命照㑹亦&KR0071;其¶
後歴年之多皆未免殘闕爾吏部主事碩公之六世&KR0025;孫&KR0355;¶
玉爲軸重加装褫持以相示故爲詳䟽之以備當時與故云¶
扵戯世家舊室何處無之未一再傳不知祖諱者有之矣如¶
碩者豈非賢㢤豈非賢㢤¶
　　䟦&KR0253;山法㑹記後¶
予旣&KR0025;祠部羣賢之請爲撰法㑹記一通自謂頗盡纎微近¶
者蒲庵禪師&KR0009;至鍾山藁一編其載祥異事&KR0057;悉盖壬子&KR0010;¶
正月十三日&KR0058;明禮官奉御撰䟽文至鍾山俄　法駕臨幸¶
雲中雨五色子如豆或謂娑羅子或謂天華墜地之𫠦變十¶
四日大風晝晦雨雪交作至午忽然&KR0271;霽　上恱𠡠近¶
臣扵秦淮河然水燈萬枝十五日將晏蕆事如記言及事畢¶
夜巳過半　上還宫隨有佛光五道&KR0025;東北起貫月燭¶
<pb:KR4e0004_SBCK_014-14b>¶
天良久乃沒巳上三事皆予文𫠦未及蒲庵以高僧&KR0013;　召¶
與聞其故目撃者冝詳而予耳聞者冝略理當然也屢欲濡¶
毫&KR0024;入之㑹文之體製巳㝎不復重有變更保寧敏機師請¶
同&KR0129;以隷古書成兹卷来徴余題故爲䟽其後使覧者互見¶
而備文云¶
　　飛泉操¶
浦陽玄麓山有飛泉濂與鄭源先生數觀之造飛泉操皷之¶
琴書諸崖石其辭曰¶
飛泉&KR0006;瀏瀏洗耳固非&KR0006;謢飲我牛覆謂我汙&KR0006;移彼上流¶
具人之形&KR0006;柰何忘人之憂¶
　　月堀記¶
余退直詞林戴華陽之巾&KR0013;鹿皮之裘焚香黙坐存神規中¶
太和薫蒸百體欣順龍降虎升水温火寒周流宻綿莫䆒端¶
倪冲陽子自空明洞天翩翩而来碧瞳方頥氣貌充甚謁入¶
<pb:KR4e0004_SBCK_014-15a>¶
&KR0045;&KR0209;言曰月堀之義子知之乎&KR0045;雄云西壓月堀指月𫠦生¶
之地也吾意則不然太隂之精朔後魄生至望而盈盈極而¶
衰随日漸虧晦而復蘇上下二弦虧盈得平氣和弗偏吾煉¶
九還七返靈丹抽𣷹進退之候每扵月而取則焉因名其室¶
以月堀𫠦以志之予曰陽隂不可偏勝也獨陽不生獨隂不¶
成乾坤搆精六子乃凝水坎火離中蔵偶竒用竒變偶乾道¶
始茂重隂盡消純陽則昭乆而行之與道消摇是謂三一之¶
真也復命之區也若取則乎月無乃專溺扵隂乎冲陽子曰¶
二氣之精互爲其根房日之兎畢月之烏取象表徴指意甚¶
㣲陽既含隂隂亦含陽苟舉其偏道則全張子何見之拘邪¶
予曰言則羙矣其理尚有𫠦遺也人身之中有玄牝焉繋乎¶
天根呼吸𫠦関絲絡聮緜枝葉扶踈静以養之一氣孔神超¶
扵象先不見其朕玉色連姢天光内朗盖以無爲而得無為¶
而成孰火&KR0014;爲其候孰鼎䏻為其鑪孰藥&KR0014;為其材我皆不¶
<pb:KR4e0004_SBCK_014-15b>¶
得而知也假形托物著于丹書顛倒錯乱自漢以来巳如斯¶
矣吾將與子握手空明洞天之上當素月流輝銀鋪水翻瑶¶
露&KR0004;滳寂然無聲委羽仙人必&KR0016;黄鶴而一下之與子稍一¶
叩焉則予之&KR0003;爲當矣冲陽子喟然而嘆曰道有精粗象分¶
内外非粗不&KR0085;以别精非外不&KR0085;以形内&KR0004;機之徒未忘乎¶
物苟不以此示之必大𥬇而赱何可與上士玄功之成者並¶
論㢤子之&KR0003;固當而吾之𫠦取喻又豈可少㢤扵是相視一¶
𥬇冲陽子揖而退予送至庭外冲陽子復請曰一隂之生其¶
卦為姤是月堀也一陽之生其卦爲復是天根也邵子甞徃¶
来其間而𫠦謂三十六宫都是春者其與吾月堀之義頗有¶
合手予曰此大易精㣲𫠦繫雖更僕不䏻盡也予𢙣䏻知之¶
予𢙣&KR0014;知之君當間諸庖犧冲陽子曰唯冲陽子張姓輔其¶
名以廷翼爲字台之黄岩人盖有道之士也洪武四年正月¶
　日玄真遯叟金華宋濂記¶
<pb:KR4e0004_SBCK_014-16a>¶
　　蟠松說¶
昔人之言喬木必繫扵故家者何㢤盖故家者非一世之謂¶
其封培也有其素保衞也有其道𫠦以䏻上干九霄下蔽萬¶
牛撼雷風而弗驚沐雨露而常新者也嗚呼此亦自承平之¶
時言云爾若夫當戎馬&KR0813;紛之際無澤不竭無山不童人之¶
屋廬且不䏻自保其有欝欝芊芊巋然而獨存者乎盖必無¶
也理之𫠦必無而今則或見之者是豈人之𫠦䏻㢤非人之¶
𫠦&KR0014;則天而巳矣中書左司卽中劉君明善居武昌之咸寕¶
其先塋之在崇陽者有松暢茂成林其一最巨者枝柯縈盤¶
𫝑若長蛟角鬛備具而𤓰距&KR0108;張尤爲可&KR0026;者焉當汝頴變¶
作蔓延至武昌愚氓之而應之相與建營結柟山之有木者¶
剪刈無餘而崇陽之蟠松巋然獨存人過之者皆彷徨嘆息¶
指而言曰是蟠松者出扵平麓非有絶壑懸厓人跡之𫠦不¶
到也何爲䏻免斧斤之厄乎且其形質與恒松等爾非鑄銅¶
<pb:KR4e0004_SBCK_014-16b>¶
鉄以爲枝柯也又何爲&KR0014;自全而不損毫髮乎嗚呼我知之¶
矣持之以智力者不&KR0085;以禦人事之變感之以慶祥者誠可¶
以俟天命之㝎劉君武昌故家累世積善之&KR0055;故天之報施¶
俾其喬木在墟墓間者不異承平時其意若曰善人者天𫠦¶
厚也苟謂天不厚善人盍扵蟠松徴之亦如是而已矣雖然¶
天將雨而礎&KR0243;潮將生而飇興家將蕃而林木有輝理之常¶
也今蟠松岀扵百剪刈之餘蒼然而弗渝充然而含滋得不¶
爲劉君之家盛大之兆乎矧劉君以濟世之學歷仕　熈朝¶
出持憲節入位卽官聲譽翕然動扵中外其融顯方日進而¶
未已也蟠松之祥又當扵&KR0085;乎徴之昔人又有言曰𣗳徳如¶
𣗳木木之成材可資扵一時徳之榮身可&KR0013;扵後裔劉君當¶
益務乎徳㢤某幸與劉君交扵是推原其故作蟠松說¶
宋學士文集卷第十四　鑾坡集卷第四¶
