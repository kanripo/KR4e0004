# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.027858
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0229-041宋學士文集-卷第四十一.
<pb:KR4e0004_SBCK_041-1a>¶
皇帝陛下以布衣混一四海如漢髙祖以仁義化&KR0013;萬方過¶
唐太宗宵衣旰食孜孜圖治&KR0082;使天下蒼生無一夫不&KR0013;其¶
澤雖以臣之愚陋無尺寸之功亦&KR0170;寵遇如此之至銘心&KR0866;¶
骨誓不敢忘自度無以效犬馬之誠唯朝夕焚香上祝千萬¶
&KR0010;夀及以忠勤教子孫俾世世母忘　陛下深仁厚徳而¶
己(臣)無任瞻　天仰　聖激切屏營之至謹奉表稱謝以聞¶
(臣)濂誠歓誠忭稽首頓首謹言¶
　　　洪武十年二月十二日翰林學士承　㫖嘉議大夫¶
　　　知　制誥兼脩　國史兼　太子賛善大夫(臣)宋濂¶
　　　謹上表¶
　致政謝　恩箋¶
翰林學士承　㫖嘉議大夫知　制誥兼脩　國史兼　太¶
子賛善大夫(臣)宋濂誠忭誠忭頓首頓首上言近者欽蒙¶
聖恩追贈二代許(臣)致仕還鄊(臣)自正月&KR0004;六日　陛辭¶
<pb:KR4e0004_SBCK_041-1b>¶
十日發舟二十七日至家二月&KR0004;三日詣墓𫠦祭告昭宣¶
制命龍光烜赫下燭泉壌鄊里親朋一時畢㑹相與嘆慕以¶
謂天朝待士如此之至莫不感激思&KR0108;此皆　皇上之¶
大徳　殿下之&KR0055;恩頋(臣)區區何以圖報於萬一(臣)聞古¶
聖人有言曰爲君難其𫠦謂難者何也然以四海之廣生民¶
之衆受&KR0009;於一人敬則治怠則否勤則治荒則否親君子則¶
治近小人則否其機甚微其發至於不可遏不可不謹也𫠦¶
以二帝三王相傳心法曰徳曰仁曰敬曰誠無非用功於此¶
也治忽之間由心之存不存何如耳(臣)誠忭誠忭頓首頓首¶
恭惟　皇太子殿下仁孝温恭出言制行動合至道中外¶
無不仰望而(臣)猶以二帝三王相傳心法爲言者誠以爲君¶
之難也(臣)雖退居田里而忠愛之心彌切旦夕不忘於是敢貢¶
蒭蕘之言伏望　殿下察(臣)𫠦言而篤行之則天下幸甚¶
(臣)無任瞻仰激切屏營之至謹奉箋稱謝以聞(臣)誠忭誠忭¶
<pb:KR4e0004_SBCK_041-2a>¶
頓首頓首謹言¶
　　洪武十年二月十二日具官(臣)宋濓謹上箋¶
　進賢朱府君碣¶
先王之法不行於後世道𨼆民散仁鄙夀夭貧賤強弱爲吏¶
者多弗暇問於斯時也百里之邑苟有忠信之士&KR0717;善扶誼¶
以禆助於政教不亦空谷跫音之可喜乎如府君者誠可銘¶
巳府君諱志同字與可姓朱氏進賢朱方里人曽祖仁無嗣¶
其妹適宋某年進士豊城𡊮某生梓梓遂来為仁後府君之¶
祖也父粹中字㓜純漕貢進士有材畧徳祐世變&KR0014;聚兵立¶
堡以衛一鄊㓂&KR0289;不敢近府君天資亮直&KR0057;好赴人之難科¶
繇或不平視其力单者佽𦔳之閭右作威福鉗刼細民不敢¶
少&KR0269;氣府君&KR0108;然為直於上官人人敬畏不敢作非義事縣¶
大夫聞之嘆曰是剛介不羣者也是有&KR0024;政教者也遇以賔¶
禮民間利病必一一詢之府君為之傾盡邑以治最聞天曆¶
<pb:KR4e0004_SBCK_041-2b>¶
已巳大儉民有菜色部使者行縣延府君于庭叩以勸分之¶
䇿府君曰進賢雖小邑其藏粟者何翅百家計其飽妻孥外¶
有餘則輸于官分給餓夫使者一磬咳間𫠦活數十萬不難¶
也然示之以至仁布之以大公衆將樂於&KR0025;化願力行之行¶
之當自志同始使者曰君言是也命即爲之三百里間無填¶
溝壑者府君義聞彰著&KR0101;察御史有嘉其&KR0014;者首以茂才薦¶
府君自度不&KR0014;随俗浮湛力辭不就築室白湖嶺之隂鑿池¶
種𣗳若將終身掲文安公爲扁堂曰真村文白先生范公亦¶
爲賦詩江右學者多傳誦府君篤於訓子闢舘舎聘名師使¶
其子渙就學族婣子弟貧而無資者悉聽已而渙學大進如¶
水湧山出復使褁粮逺逰以充其學識東脯装錢之費雖鬻¶
産給之無倦色不幸渙早世府君嗚嗚而泣復召諸孫夢炎¶
訓之如訓渙夢炎晝夜&KR0108;勵雖𥧌不敢忘學既成登至正辛¶
卯進士苐奉觴爲夀府君喜曰爾不&KR0018;吾𫠦属矣元季兵起¶
<pb:KR4e0004_SBCK_041-3a>¶
夢炎奉府君辟地南昌之蜀溪未㡬以疾終癸巳春正月某¶
日也壽六十六秋八月某日始自蜀溪奉柩還塟白湖嶺之¶
白楊阬&KR0004;府君愛白楊風氣囬旋有卜藏兆之意及是見夢¶
於人曰吾將寧魄此地矣衆咸異之府君性耿介人有過必¶
詰責之雖面頸發赤不少恕家政嚴肅闔門千指罔敢有違¶
教條其於𫝑利分華之&KR0082;則澹然無動於中皷琴吹簫酣咏¶
水光山色間有不知老之將至也娶&KR0391;溪吴氏子男二長即¶
渙卒時年三十五&KR0014;古文辭虞文靖公甚噐重之遺槀若干¶
卷其門人𡊮鑣鍥梓以傳次紹信後府君四月亦卒女二舒¶
某胡某其壻也孫男六曰和曰夢炎通歷代文獻之學如指¶
諸掌禮樂家賴之曰良曰厚曰碩曰惠曽孫九則以進以任¶
以武以應云云也府君塟後二十五年濂待罪國史夢炎官¶
于儀曹實與之同朝夢炎自状府君行持来告曰李翶有云¶
先祖有羙而不知不明也知而不傳不仁也夢災竊為此懼¶
<pb:KR4e0004_SBCK_041-3b>¶
願吾子有以𢌿矜之墓門有石亦旣琢而礲之矣濂不敢辭¶
銘曰¶
剛腸斥邪勁弗折一見未語心已&KR0357;庻㡬今逄古遺直義聞¶
如泉漸洋溢勸分有䇿昭厥績繡衣使者加薦辟堅臥不起¶
志非激膏肓乆矣縈泉石少微皇昏風夜黑白楊有祥閟玄¶
室孰不霣涕何嗟及有孫文章成五色君子於茲觀世徳¶
　　先大夫碑隂記¶
惟我　顯考府君宋公𣗳善深長不自食其報持以覆燾後¶
人致使不肖濂獲際　昌辰忝以文墨事　上授¶
經　青宫當侍　講禁林之日特膺　寵數錫贈顯考府¶
君中順大夫禮部侍&KR0048;顯妣陳氏徳人濂時侍　上左¶
右不敢稍離於是遣殿廷儀禮司序班曽孫慎&KR1050;奉制書¶
展告墓次曽未㡬何陞濂翰林學士承㫖例得追封二代更¶
贈顯考嘉議大夫禮部尚書顯妣淑人顯祖考贈亞中大夫¶
<pb:KR4e0004_SBCK_041-4a>¶
太常少卿顯祖妣金氏淑人而其誥辭乃　上𫠦親製¶
褒錫有加焉濂亦&KR0170;　恩致政而歸方克躬詣兆域奠告如¶
&KR0004;惟是　皇仁如天溥愽無際澤及九泉夐絶前比深¶
懼無以垂示悠久因請前丞相汪公朝宗大篆其𫠦贈官封¶
勒石冡前一以侈　上賜一以昭先徳使後世萬子孫¶
思忠思考永不忘乎　君親斯盖濂惓惓之深望也洪¶
武十年夏四月前翰林學士承　㫖嘉議大夫知　制誥兼¶
脩　國史兼太子賛善大夫介子濂再拜謹記介孫中書舎¶
人璲書丹篆題¶
　　　故葉夫人墓碣銘¶
山西提刑按察司僉事張孟兼請余銘其大母葉氏之墓凡¶
三年矣予時供奉詞林日以文墨事　上竟弗暇為今¶
&KR0170;　恩休致家居而孟兼亦予告省親道過予門又復以前¶
事為属其言極慘戚予何忍不為孟兼一銘之乎孟兼之言¶
<pb:KR4e0004_SBCK_041-4b>¶
曰大父年踰六袠而未有孫及生孟兼具牢醴饗賢士大夫¶
且曰吾衰矣不意垂殁之年獲抱孫焉於是賢士大夫咸起¶
舉觴為夀未㡬大父亡大母見孟兼輙泣&KR0057;愛憐之孟兼病¶
創痬浸&KR0075;&KR0013;體晝夜啼不休大母與乳母范鞠諸房中親為¶
𫝊藥節宣其食與衣見其學歩學言每為喜動顔色巳而嘆¶
曰恨不令汝大父見之年十九禮冝授室始離大母左右逰¶
學城南師事聞人先生辯析六藝采刺為篇章久之乃歸大¶
母喜倍于前已而復嘆曰恨不令汝大父見之&KR0010;乙已¶
朝廷下詔求賢以圖治安州縣不以孟兼為不敏交章薦之¶
孟兼將赴京大母執孟兼手泣而言曰汝大父念汝甚唯𥧌¶
忘之不幸不見汝之成立汝今&KR0082;入官當夙夜盡心以奉公¶
上庶㡬不辱于前人老身雖即&KR0661;目無憾巳孟兼謹佩服之¶
弗敢違既至&KR0170;　恩擢國子録轉主事儀曹遷丞奉常凡歴¶
八春秋屢思謁告覲省動有物尼之洪武五年十一月二十¶
<pb:KR4e0004_SBCK_041-5a>¶
曰嚴君以書来曰汝大母以今日終臨終無他言唯曰吾年¶
七十又四分當死百無𫠦慊干中獨惜不與吾孫一相見耳¶
孟兼讀巳五内分裂恨不即死相&KR0025;於地下禮部尚書陶公¶
白干丞相府遂以　上聞獲還哭於墓次時大母祔塟¶
大父徐山兆域距卒時巳三十四日矣自時厥後孟兼出為¶
今官㝷陞山東提刑按察副使痛念禄&KR0085;以充養而大母遽¶
捐舘舎衋然傷心然非辭章無以白大母之行而&KR0165;孟兼無¶
窮之悲焉𫠦以不避譴呵而頻凟於執事者職是故也予聞¶
之亦為之愴然嗚呼余何忍不為孟兼一銘之乎葉氏諱某¶
杭之仁和人父信母某氏世以種善聞年三十歸浦陽張府¶
君鎮&KR0004;府君娶同縣陳氏無子葉氏来為之側室性慈惠柔¶
順事陳氏如事姑復好施與逄单窶無𠋣者&KR0162;𫠦有物資之¶
弗靳三族翕然稱其賢生一子垕二孫長即孟兼次善一孫¶
女適某四曽孫鈞朝幹全予自少齡恒得驚風疾數渉阽危¶
<pb:KR4e0004_SBCK_041-5b>¶
頼祖妣金淑人保抱携持以全性命&KR0060;禄　熈朝位躋法従¶
常思有以𤼵&KR0045;潜徳而一時故老號稱&KR0014;文辭者先後凘盡¶
竟無&KR0025;求之方戰&KR0357;不自寧而孟兼乃惓惓徴銘弗&KR0520;亦可¶
謂知其𫠦重而竭報本之誠者予頗愧焉嗚呼余何忍不為¶
孟兼一銘之乎雖然孟兼以文章政事著聞當世繡衣直指¶
威讋暴彊其大父母雖不獲見亦&KR0085;以慰九泉之望銘與不¶
銘未&KR0085;深議也銘曰¶
君子抱孫以其繼宗也斯勤斯恩奚暇計其瘝恫也珠之藏¶
槖玊之藴&KR1156;寳之俾有終也為盤為敦光燭於外大顯厥庸¶
也樂石勒銘𣗳之林塋馬鬛其封也¶
　　䟦張孟兼文槀序後¶
濂之友御史中丞劉基伯温&KR0018;氣甚豪恒不可一世士常以¶
屈強書生自命一曰侍　上於謹身殿偶以文學之臣¶
為問伯温對曰當今文章第一輿輪𫠦属實在翰林學士臣¶
<pb:KR4e0004_SBCK_041-6a>¶
濂華夷無間言者次即臣基不敢他有𫠦讓又次即太常丞¶
臣孟兼孟兼才甚俊而竒氣燁然既退往往以此語諸人自¶
以為確論嗚呼伯温過矣濂以無根葩澤之文何敢先伯温¶
今伯温之言若此其果可信耶否耶縦使伯溫非謬為推譲¶
者才之優劣濂豈不自知耶伯温誠過矣唯言孟兼才之與¶
氣則名稱其實爾今觀𫠦造孟兼文槀序嘉其語粹而辭逹¶
他日必耀前而光後其惓惓猶前意也伯温作圡中人將二¶
載俯仰今古不&KR0014;不慨然興懐孟兼請濂題識序後因書伯¶
温昔日之言以表吾愧操觚之時淚落&KR0083;上洪武十年三月¶
二十五日¶
　　重題玊兎泉卷後¶
泉地産&KR0004;何與人事世目之爲貪爲盗不過藉其名以厲人¶
行泉固自若也金𨹧有泉曰玉兎甘潔異常或者悼其不幸¶
爲姦檜𫠦𤼵或者以檜之惡無汚泉之清爭出巧辯嘵嘵不¶
<pb:KR4e0004_SBCK_041-6b>¶
自休嗚呼安得荘生齊物之㫖語之者㢤部使者張君孟兼¶
將上山東出示此卷請重題其後題巳孟兼曰先生可爲調¶
人之官矣一咲而别¶
　　題苦寒詩後¶
亡羊先生多與余論詩大㮣以句豪韻險爲工此篇法韓退¶
之而&KR0057;務出竒者也精於詩者必&KR0014;辨之¶
　　報恩&KR0003;(爲罕無聞沙門作)¶
如来𫠦&KR0003;父母恩難報經云父母於子有大増益設使右肩¶
&KR0018;父左肩&KR0018;母經歷千年正使便利背上未&KR0085;報父母之恩¶
佛言如是則凡有父母者不問在家出家皆當報恩何以故¶
我之䏎膚筯骸非父母不生我之飢飽寒燠非父母不節我¶
之出入勞逸非父母不念我之就安避危非父母不分我之¶
循理屏&KR0082;非父母不教我之離俗學道非父母不成父母恩¶
徳至廣至大雖竭恒河沙筭數亦不&KR0014;盡天台有一沙門名¶
<pb:KR4e0004_SBCK_041-7a>¶
<pb:KR4e0004_SBCK_041-8a>¶
愛如虎狼&KR0438;牙銛利&KR0014;吞噉一切有生等𩔖窺伺搏噬最可¶
怖愕&KR0014;割愛者乃菩提道愛如魑魅幻化不一&KR0014;迷惑一切¶
脩善之土傎倒錯繆䘮其本真&KR0014;割愛者乃菩提道愛如敗¶
航檣傾檝弊&KR0014;沉溺一切渡河海者漂流轉徏不到彼岸&KR0014;¶
割愛者乃菩提道愛如枳&KR0068;叢生道傍&KR0014;鈎罣一切塗行商¶
旅冠服綻裂惱人心意&KR0014;割愛者乃菩提道愛如傾崖摧堕¶
無時&KR0014;壓碎一切動植諸物有識無識皆爲虀粉&KR0014;割愛者¶
乃菩提道愛如蚖蛇口噴毒火&KR0014;𢦤賊一切血肉身軀裂膚¶
堕指受其毒苦&KR0014;割愛者乃菩提道以是思惟愛之爲害不¶
可具言沙門汝善念之汝&KR0014;割愛即可破妄汝&KR0014;破妄即是¶
返真直入菩提之路福徳𫠦&KR0013;無量無邉雖聚七寳髙如蘇¶
迷盧山待用布施不是過也是爲大功徳力是爲不思議勝¶
力是為十方大覺如来三昧神力報父母恩孰出於此沙門¶
聞巳得大饒益頓然了知恩愛本空法塵清淨¶
<pb:KR4e0004_SBCK_041-8b>¶
　　雲寓軒詩(并序)¶
龍虎山錬師張君仲毓𥊏學而攻詩&KR0057;善皷琴甞汗漫逰于¶
湖江自謂若白雲出入空谷杳無㝎蹤遂以雲寓名其軒命¶
弟子上官若冲来請余言夫膚寸而起倐然&KR0456;乎太虚者雲¶
也英英份份資一氣之流行固凝而聚矣已而飄忽乎東西¶
歛跡藏形𩔖若不知𫠦之此無他雲無心也方外有道之士¶
茹术餐霞&KR0162;去塵俗之累翩翩然御風而逰玄間来無𫠦縶¶
去無𫠦繫絶如雲之寓乎太空此無他亦無心也仲毓取寓¶
雲以名軒不亦宜乎予聞至人不物夫物然後&KR0014;齊於物仲¶
毓自比於雲善矣而未免物於雲也物於雲則有礙有礙則¶
不虚不虚則靈明不通矣我不為靜而動何形焉我不為動¶
而靜何容焉是則動靜一如也我不為雲則夫卷也孰&KR0025;而¶
舒之舒也孰&KR0025;而卷之是則卷舒亦一如也仲毓試澄心黙¶
坐存神於欝羅簫㙜間冲莫無朕而萬象森列其中而吾神¶
<pb:KR4e0004_SBCK_041-9a>¶
未甞形也未甞形而雲果孰寓乎予當約仲毓逰金庭委羽¶
之墟勺松華泉擘麟脯而食之且請仲毓出琴彈白雲之詩¶
琴調清越群仙或有驂鸞来聴者矣寓雲與否非𫠦敢知其¶
詩曰¶
雲溶溶&KR0006;無根儵聚曶散&KR0006;不知其門變化罔測&KR0006;契乎道¶
真龍虎名區&KR0006;列仙之倫剪雲製衣&KR0006;結雲以為神超然髙¶
潔&KR0006;日與雲而相鄰歩虚九天上&KR0006;不沾世氛水火交媾&KR0006;¶
日月&KR0269;吞雲&KR0006;雲&KR0006;予寓爾以終其身¶
　　史處士墓版文¶
四明有宋&KR0800;相家史氏世居鄞縣六世祖詔政和中舉八行¶
不就詔生師仲父子俱贈太師追封越國公師仲生浩以&KR0199;¶
學相孝宗官至太師保寜軍節度使封同魏國公追封越王¶
謚忠㝎越王生彌逺相寜宗理宗官至太師保寜軍昭信軍¶
節度使封㑹稽郡王贈中書令追封衛王謚忠獻衛王生宇¶
<pb:KR4e0004_SBCK_041-9b>¶
之官至正奉大夫&KR0026;文殿學士封奉化郡公郡公生熹卿入¶
元不仕熹卿生處士諱佾孫字列父潔白如玉顴輔秀整風¶
神皎如也賔客至輙岸㥽咲咏終日或出壼觴共酌獻酬疊¶
舉意度&KR0570;雅如晝及酒酣耳熱稽史談經雑以前朝典故蟬¶
聮弗絶聞者曰此故王孫也冝其愽習文藝度越恒人㢤由¶
是逺邇賢大夫無不與處士㳺而𡊮文清公噐之&KR0057;深竟以¶
女妻之元故事宋&KR0800;臣之孫多因門第&KR0024;官者或憐處士才¶
髙勸投牒自進處士嘆曰吾家三世相宋開國嗣王入居臺¶
寺爲九卿爲法&KR0025;者不翅二十軰出膺郡二千石縣大夫之¶
&KR0009;復簮組星列可謂極盛也已盈虚損益天之道也貴與富¶
豈專萃吾一門耶國之守龜尚或不保於吾家何有自是益¶
韜光歛彩繫情名山水間或采芝巖阿或藝蕳川澨世上升¶
沉事若無聞知晚年貧&KR0057;甚飲水著書超然&KR0014;忘其憂君子¶
謂處士𩔖知道者&KR0004;處士早䘮親弟與妹絶㓜處士育之使¶
<pb:KR4e0004_SBCK_041-10a>¶
成傾貲為昏婣之費儀物充衍人以為不失文獻之&KR0199;&KR0010;時¶
奉𥙊事甚謹盥薦陟降儼若祖考昭格于上竣事而燕宗黨¶
子姓咸集處士備舉累世徳業懇懇言情辭悃愊無華聽之¶
者興起生平宅心樂易喜怒不形於色卑抑謙退如懦夫然¶
識與不識皆稱為善人君子云洪武八年秋九月十七日處¶
士以疾卒夀七十八九年某月日塟縣之陽堂鄊金&KR1245;先墓¶
兆次妻即𡊮氏先四十六年卒子二人公敬公襲公襲為弟¶
佑孫後女一人歸余思永公敬之子六人欽祖靖祖端祖暗¶
祖暉祖明祖欽祖暉祖蚤世女一人歸樓守誠公襲之子四¶
人㝎祖獻祖文祖復祖文祖夭女一人歸張守義曽孫男三¶
人必寜必玄必和處士卒後之三年㝎祖&KR0170;恩特除中書舎¶
人與予子璲為同官乃持國子録張欽𫠦撰事行介璲求予¶
為之銘嗚呼伐閲之家非世其禄為艱而世其徳為艱使其¶
鮮克由禮以蕩𨹧徳實悖天道雖紆朱拖紫上&KR0071;祖父論者¶
<pb:KR4e0004_SBCK_041-10b>¶
不以為貴苟恪守儀則縦没身於韋布間孰謂其非賢㢤若¶
處士者有&KR0085;尚巳嗚呼八行君𨼆約布衣而啓三相國之盛¶
處士之徳將無忝於君者也公侯必復其始尚當於其後人¶
徴之銘曰¶
淛河之東史稱名門三世&KR0800;輔榮光燉燉為其後者非賢孰¶
&KR0071;伊處士君執謙蹈義人爵或来實命之由天爵之貴敢不¶
自脩我言旣飭我行又方誰云荷衣不比繡裳有虚有盈天¶
之恒道安分而行樂善為寳既享上夀復多子孫濟濟彬彬¶
必復其原金&KR1245;之里陽堂之鄊有墳八尺王孫之藏¶
　贈助教文集序¶
臨川曽先生旦&KR0004;𫠦為文凡若干篇其門人某𩔖編成書而¶
以首簡請余序序曰天地之間萬物有條理而弗紊者莫非¶
文而三綱九法&KR0057;為文之著者何也君臣父子之倫禮樂刑¶
政之施大而開物成務小而禔身繕性本末之相&KR0636;終始之¶
<pb:KR4e0004_SBCK_041-11a>¶
交貫皆文之章章者也𫠦以唐虞之時其文寓於欽天勤民¶
明物察倫之具三代之際其文見於子丑寅之異建貢助徹¶
之殊賦載之於籍行之於當世其大本既備而節文森然可¶
觀傅有之三代無文人六經無文法無文人者動作威儀人¶
皆成文無文法者物理即文而非法之可拘也秦漢以下則¶
大異於斯求文於竹帛之間而文之功用隠矣雖然此以文¶
之至者言之爾文之爲用其亦&KR0270;慱矣乎何以見之施之於¶
朝廷則有詔誥𠕋祝之文行之師旅則有露布符檄之文託¶
之國史則有記表志傳之文他如序記銘箴賛頌歌吟之屬¶
彂之於性情接之於事物随其洪纎稱其羙惡察其倫品之¶
詳盡其彌綸之變如此者要不可一日無也然亦豈易致㢤¶
必也本之於至靜之中叅之於&KR0082;動之際有弗養焉養之無¶
弗充也有弗審焉審之無不精也然後嚴體裁之正調律吕¶
之和合隂陽之化攝古今之事𩔖人已之情著之篇翰辭㫖¶
<pb:KR4e0004_SBCK_041-11b>¶
皆無𫠦畔背雖未造於至文之域而不愧於適用之文矣嗚¶
呼文乎其可易言矣乎今吾先生淹貫羣&KR0052;𫠦謂三綱九法¶
其文理之粲然者加體索而擴充焉甞以春秋連貢于郷科¶
目旣廢益寓意於古文辭用功於動靜者乆聲光燁然起士¶
林中予取而讀之藻火黼黻之交輝金聲玊振之迭奏魚龍¶
波濤之驚迅一一可以適於世用信夫萬物各有條理者於¶
先生之文亦可以見之余在詞林先生方助教成均朝夕相¶
與論文甚驩故因其門人𫠦請推原文之至者而為之序著¶
源委之真&KR0082;體用之兼舉也¶
　　復古堂記¶
&KR0101;察御史虞泰魯瞻甞奉諸父玄佐之命請記其𫠦名復古¶
堂者予以不文固辭而魯瞻請之益勤乃叩之曰子之𫠦謂¶
復古者以為上古乎上古之時巢居而穴處汗樽而柸飲茹¶
毛而飲血子今有室廬噐用之羙稲梁羊牛之饒决不&KR0014;復¶
<pb:KR4e0004_SBCK_041-12a>¶
之以爲中古乎中古之制冠弁裳衣以定其分䁀&KR0212;罍爵以¶
稱其用門奥屋漏以嚴其居筵榻格几以殊其度雖曰異於¶
上古有可法者子今狃於久安必随世而變遷想亦未易以¶
復之也然則子之復古者将何居魯瞻咲曰非是之謂也虞¶
氏之居餘姚自漢日南太守以来代有顯人至唐永興文懿¶
公爲&KR0057;著文懿公實泰之逺祖流裔至今二十七世矣嶼山¶
之南有虞家城周圍一百五十丈相傅以爲故宅之基尚巋¶
然獨存諸父毎相與登眺白烟凉草觸目悽然輙彈指嘆曰¶
虞氏之先甞光著矣柰何無迓續徽猷者乎復古之名盖以¶
此也予曰繼志述事孝子慈孫𫠦當為况思追紹於七百餘¶
年之前此其見之&KR0192;行之厲是&KR0085;尚已第不知復於古者果¶
止於斯否乎魯瞻曰何謂也予曰文懿公之為人外謹懦而¶
中抗烈固以文學政事圖形&KR0466;烟而為唐代名臣較之同時¶
孔司業之&KR0052;術杜莱公之政業議者有未&KR0085;焉孔之與杜然¶
<pb:KR4e0004_SBCK_041-12b>¶
矣較於漢之㽞侯及董江都其運籌之良宅心之純或猶未¶
&KR0014;無遺憾焉以此例之古今人物其優劣不倫雖更㒒未&KR0014;¶
盡也&KR0082;師古者冝取則於上上賢者在古亦衆矣何獨&KR0059;於¶
一家㢤魯瞻曰先生之言侈矣㽞侯之與江都信&KR0085;法歟余¶
曰不然也古之人以道徳為師者有孔子焉有孟氏焉以政¶
業居輔弼者有伊尹焉有周公焉人而不為孔孟伊周其學¶
皆苟焉而已子將復古必如斯而後可爾魯瞻曰敢問復之¶
之功奚先余曰載藉之存者莫古於易伏羲之卦文王之&KR0143;¶
周公之爻孔子之繫於是乎悉備姑摘一二陳之風自火出¶
家人君子以言有物而行有恒此身正而家齊之象也洊雷¶
震君子以恐懼脩省此自治之象也山附扵地剥上以厚下¶
安宅此安養人民之象也雷電皆至豊君子以折獄致刑此¶
聴訟之象也自此而推一卦一爻皆開物成務之道也魯瞻¶
父子夙夜䆒心於斯此則𫠦謂真復古者過則聖不及則賢¶
<pb:KR4e0004_SBCK_041-13a>¶
逹則兼善於人窮則獨善諸已復古之功不亦大㦲若曰沾¶
沾焉取則於一家不㡬於自隘矣乎請以是記諸屋壁魯瞻¶
母以余言為誇而棄之玄佐名某以經學教授于鄊言行有¶
師法魯瞻學有端緒自給事中遷今官正氣盖凛然云¶
　　故鄭貞婦頼氏墓志銘¶
貞婦汴頼氏子故為聞人家宋南渡後有仕于温者遂遷焉¶
父諱某母某氏貞婦生有淑質父母慎擇配偶㑹深之鄭君¶
信與其妻王氏亦寓于温素稱有家法其子曰誠字文質復¶
俊爽異常倫俾歸之貞婦年二十矣貞婦奉尊章無違禮身¶
蹈儉素不習流俗侈靡事三族以為&KR0014;生二子徳善而鄭君¶
自李陽河巡檢遷廬之稅使乃徙合肥居乆之鄭君殁反塟¶
于深王氏念之弗置&KR0082;歸省丘墓誠飾板輿送其還未㡬王¶
氏殁誠亦以哀毁終深之宗人曰是母子者不&KR0082;忘其郷土¶
者歟盍同塟焉因相地&KR0114;時成禮貞婦聞之大慟㡬絶即服¶
<pb:KR4e0004_SBCK_041-13b>¶
惡笄服朝夕哭奠人有慰之者輙對曰我未忘人耳尚何言¶
誓不再適以𣗳立鄭氏之門如此者五十餘年如嚴霜烈日¶
可畏可仰善旣不幸早夭刻意訓徳&KR0025;名儒逰迄于有成今¶
擢太醫院判官階保冲大夫世稱其為有子貞婦生于至元¶
壬午四月五日卒于至正辛丑七月十七日夀八十&KR0010;二子¶
唯有一存孫一人素孫女二人適太原護衛鎮撫金華吴翰¶
舒城宋謙曽孫一人天保徳念母恩如天之罔極&KR0082;圖不杇¶
扵文子間介安次王普状徴余為之銘銘曰¶
鄭婦之行可謂貞矣其恒如松之不變其潔𩔖玊之無瑕𫠦¶
以得令子以昌其宗嗚呼此非易𫠦謂安節之亨者乎¶
　劉母賢行詩集序¶
劉賢母王氏諱某太原崞人也年十八歸䖏士仲安踰再期¶
生一子溥又八年䖏士君殁賢母自誓曰吾聞貞婦不二夫¶
生爲劉家婦死爲劉家&KR0017;無子當爾况有子者乎&KR0192;守其志¶
<pb:KR4e0004_SBCK_041-14a>¶
堅如鐵石家素貧逮䖏士卒貧益甚治&KR0093;枲自給衣僅蔽身¶
曰唯一食艱瘁不可言䖏之恒裕如也里豪武氏子知賢母¶
貧或可撼使猾嫗誘而且脅賢母痛詈斥之終不移𫠦守親¶
督溥&KR0025;鄊貢進士趙惟賢國子助教張傳霖逰師若友有益¶
溥者賢母遇之厚不以貧而廢禮溥後以文行聞卒爲名士¶
賢母性儼恪有烈丈夫風未甞輕扵咲語契家子姓見之輙¶
敬畏下拜人因&KR0197;爲鐡面夫人云里婦有&KR0075;行招揺行市中¶
賢母知其𫠦&KR0025;来以𫠦曵杖擊之婦哭訴扵夫夫曰劉夫人¶
何故撻爾耶慚服不敢言有姑適賈氏老而䘮明其子某毎¶
咈其意姑必泣告賢母賢母造門而喻之輙踰垣避去某䖏¶
士之外弟也亦嚴憚之如此他盖可知也年七十餘而殁當¶
時南北名士大夫咸作詩文以羙之命曰賢行詩集云嗚呼¶
詩者𤼵乎情而止乎禮義也感事觸物必形之扵言有不能¶
自巳也昔者衛共伯早死其妻共姜賦柏舟以自誓一則曰¶
<pb:KR4e0004_SBCK_041-14b>¶
之死矢靡他二則曰之死矢靡慝至今讀者為之感激&KR0108;勵¶
豈非有繫&KR0212;倫之重者乎今也賢母之志與共姜同雖不自¶
賦詩而世之士大夫推其意而代之言此盖出扵民之性而¶
先王之澤也是宜刻梓傳世以為人婦者之勸雖然詩人之¶
吟咏夥矣𩔖多烟霞月露之章草木蟲魚之句作之無𫠦益¶
不作不為欠也華編巨𠕋摹印而行者比比有之其視賢母¶
之詩有&KR0024;名教者為何如㢤知道之士必有擇焉¶
　　刪烏城誌¶
元至正七年冬嘉禾城西有烏數千營巢於地圍八尺崇五¶
尺晝夜弗休𩔖有物督迫之者未㡬大盗弄兵海上紅巾&KR0071;¶
起江淮皆繹騷朝廷遂詔州郡築城築城自嘉禾始亦異㢤¶
唐貞元中田緒境内烏銜木成城其崇則縮五之二其圍則¶
至數里之廣𫠦以徳宗有播遷之禍今元亦馴致䘮亡先儒¶
謂社宇啼天津橋南方地氣先應亦是𩔖歟吴僧本誠著烏¶
<pb:KR4e0004_SBCK_041-15a>¶
城誌五百餘言予愛其文特刪之以附集中本誠字道原以¶
&KR0014;文名¶
宋學士文集卷第四十一　芝園集卷第一¶
<pb:KR4e0004_SBCK_041-15b>¶
