# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.269728
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0229-046宋學士文集-卷第四十六.
<pb:KR4e0004_SBCK_046-1a>¶
宋學士文集卷第四十六　芝園集卷第六¶
　故贈&KR0005;仕佐&KR0048;禮部員外&KR0048;瞿府君墓誌銘¶
濂侍講禁林時蘇之良士瞿公荘来為典簿其為人也文學¶
蔚茂而勵行堅凝濂甚敬畏之凡應　制諸作多出其手率¶
皆稱　㫖自是與之締交不翅伯仲然間以先府君墓銘爲¶
属濂以索文者接踵于門雖諾之而未睱為今&KR0170;　恩致政¶
家居又復移文以申前請乃序其事而繫之以銘序曰府君¶
諱嗣興字華鄊姓瞿氏其先君河南後徙通州之海門宋末¶
有諱某者避兵南来至姑蘇之常熟家焉生二子曰青曰逹¶
俱有才力&KR0014;伏其鄊人元兵取江南有劉&KR0005;軍者徇地至姑¶
熟青與逹帥里中強壮拜馬前迎之有猘犬突出軍中衆&KR0787;¶
晤持弓不敢發青直前一箭射殺之衆讙曰壮士壮士可官¶
也青曰吾不如吾弟逹&KR0005;軍遂出旗&KR0197;俾逹招諭未降者承¶
制授逹為百夫長及宋亡遷蘇州巡鹽大使兼管内六縣捕¶
<pb:KR4e0004_SBCK_046-1b>¶
盗轉憐口提嶺娶某氏府君其子也府君少時家有禄食日¶
&KR0025;其徙射獵飲酒為樂不喜學書然天資仁善和順未甞有¶
過年十七怯憐口以例革不置官提領君家食甚貧府君即¶
折弓矢脫略紈綺故態躬力穡事以養二親承候顔色唯恐¶
弗至母甞病疽時天&KR0044;疽潰臭不可聞人皆掩鼻趨過府君¶
跪床下執蒲葵扇驅蚊蚋以手摩&KR0126;剔汗扶其起臥不觧帶¶
者三旬至愈乃止母又甞患積氣危甚醫弗&KR0014;攻或告以股¶
肉可療其法寘刀盂上而禱于神俟刀躍乃可割府君如其¶
言自旦至晡頓顙于地顙破血流&KR0013;面刀弗動府君泣曰天¶
&KR0216;不閔我耶我縦以身易母猶甘之肉何暇惜乎知刀終不¶
可動起引之割肉寘盂中裂帛漬血褁創戒左右勿泄&KR0325;之¶
謬稱他肉以進母不食已五日見&KR0325;喜為之握筯食一杯㡬¶
盡食己而瘳毋後感疾思啖菱時菱未葉遍市之不得觧衣¶
入菱澤中哀&KR0197;索之竟日手&KR0085;皆腫俄得菱實三馳歸遺毋¶
<pb:KR4e0004_SBCK_046-2a>¶
毋疾如失旣而貧愈甚或隔日一炊府君曰事急矣儻守之¶
而不變如父母何携家入蘇城謁多錢翁有所稱貸多錢翁¶
察府君誠信可仗出資財俾府君懋遷而分其息十之二府¶
君由是稍&KR0073;凢父母&KR0001;欲無不致也府君不妄取而好施甞¶
朝出道&KR0023;人&KR0001;遺嚢有楮幣若干錠視其名則市中小夫府¶
君坐不貼席赱其家還之有墜田宅劵書及他貴物于路者¶
府君覧之曰劵書失啓争端端跡其人呼與之其人&KR0096;貴家¶
奴失主劵畏罪欲求死叩頭謝曰活我者公也氊工王氏大¶
雪凍餓不&KR0014;起竈突無煙府君憐之天未明携錢二十緍潜¶
投窓&KR0169;而去歉&KR0010;出糶有寠人来糶衣不掩脛府君受其錢¶
五千陽忘曰汝糴十千邪倍與其粟鬻&KR0188;者過門府君取&KR0188;¶
五錢授以楮幣十倍曰汝當以餘錢禆我鬻者咲曰吾安有¶
餘錢邪府君曰汝第持去俟錢多歸我不汝急也其意實予¶
之而不&KR0082;其知皆此&KR0011;凡&KR0018;販者必多給其直家人恠問其¶
<pb:KR4e0004_SBCK_046-2b>¶
故府君曰彼胝肩繭&KR0085;以求升合利吾&KR0216;與之較邪&KR0010;丙申¶
常熟凶民来依者數十軰府君僦舎舘而食之癘氣&KR0036;者相¶
枕藉府君躬視粥藥而時進之卒頼以生府君晚喜浮屠言¶
讀其書豁然若㑹其意者復閱北溪陳氏性理字義即觧其¶
要曰聖賢之學盖如是因戒其二子懋荘曰我少不學至老¶
而始悔若等其勉之二子服父訓刻志事學荘入國朝蔚為¶
名儒&KR0025;典簿陞禮部員外&KR0048;府君及見之曰吾有望矣洪武¶
乙卯九月府君得疾恐念慮或亂&KR0030;&KR0083;為圎圈揭屏間常目¶
之二十七日卒于家卒前一日楚府伴讀陳子晟等道過府¶
君&KR0005;之亰問府君欲何言府君以两手加額曰語吾兒荘努¶
力供職報　天子㤙我死當不恨享年八十有四荘在禮¶
部累請封于　朝未報卒後月餘贈&KR0005;仕佐&KR0048;禮部員外&KR0048;¶
娶&KR0253;氏贈安人事舅姑如府君之孝舅姑或怒則率子女羅¶
拜于前曰新婦誠可怒願念諸孫貸其罪舅姑意不觧悲請¶
<pb:KR4e0004_SBCK_046-3a>¶
至再三乃已年七十三先九年卒是&KR0010;十月二十三日葬扵¶
呉縣横山梅家灣之原與安人合兆男二人即懋荘女三人¶
一夭二適某某孫四人紹緒紳　曽孫男二人　女一人府¶
君殁之明年荘自員外&KR0048;拜福建等處承宣布政司左叅政¶
階通奉大夫扵法當得加贈云者嗚呼孝者天下之大經也一¶
鄊得孝子焉則一鄊睦一邑得孝子焉則一邑順一郡得孝¶
子焉則一郡治此無他人之&KR0001;秉恒性固未始有殊而移風易¶
俗之道盖莫急扵此也然而孝行之至心與天通韋布之士¶
往往䏻感扵神明&KR0036;扵祥徴載諸史牒復有不可誣者今府¶
君不自有身唯欲其親之安刲股愈疾固人之&KR0001;難至扵菱¶
未華時而&KR0014;&KR0023;實者三非神明隂相之未必&KR0014;致斯則心與¶
天通之驗也在宋之&KR0004;貴池有孝子者曰葉薈秋九月母有¶
渴疾思生李食之薈&KR0197;泣&KR0035;下忽叢葉中得&KR0031;李如彈丸人¶
以爲孝感府君之事寧不與薈&KR0011;耶薈之名尚傳扵今而弗¶
<pb:KR4e0004_SBCK_046-3b>¶
泯則夫府君者其不當有傳耶兹銘之所由作也銘曰¶
維孝之徳是謂天經秉厥恒性體順逹誠有羙孝子醇懿是¶
循但知有親遑恤其身親病在&KR0397;予&KR0006;吟呻稽顙于庭&KR0572;彼¶
百神我命弗顧體肉何惜親年可延我志則懌求䔖大澤悲¶
啼欲喑豈意未華&KR0023;實者三天鍳哀&KR0168;顯厥祥徴&KR0045;之邇遐¶
聲光騰騰卓行若茲亦&KR0085;不杇况其立心一歸忠厚推仁惠¶
窮日惟孜孜吾分當然奚求人知施徳不食其子維良上簡¶
帝心參預藩方勒石幽宫文不妄飾此孝子墳過者宜式¶
　　元封&KR0025;仕&KR0048;江浙等處行中書省左司都事鄭彦貞甫¶
　　墓誌銘¶
鳴呼大同之世人不獨親其親不獨子其子貨不必藏扵己¶
力&KR0086;其不出扵身自大道旣&KR0046;情偽日滋此尼父&KR0001;以有不¶
及見之嘆雖然秉&KR0212;天性亘萬古猶一日時縦有汚&KR0173;而其¶
道則未甞泯滅有若浦江鄭氏非一家之三代而其七葉之¶
<pb:KR4e0004_SBCK_046-4a>¶
長彦貞君非三代之英乎彦貞諱鉉彦貞字也其家自宋南渡¶
&KR0004;即合食為義門迄今已歷十世宋元二朝國史皆為立傳¶
家教脩明有遺範二卷俾奕世守之彦貞嗣主其政益匑匑¶
畏謹正已以蒞物&KR0137;行其&KR0001;未至或&KR0024;其&KR0001;不&KR0085;家人翕然¶
遵化一堂之上雅雅雍雍動逾千百指愛無不均也情無不¶
一也不知孰為親而孰為䟽也視其貨泉則錙銖皆聚扵公¶
且曰我惡敢&KR0059;也察其事功則羣趨而競赴又曰此吾分當¶
然也爾何與㢤雖甚勞弗&KR0520;義浹仁孚和氣充牣四海之廣¶
莫不聞知過其門入其庭者神暢心怡而鄙吝之萌銷沮無¶
餘退而有言僉謂昔之義居如樊楊張李之流誠&KR0001;不及而益¶
重彦貞君之善&KR0071;先志也彦貞自㓜沉毅端慤屹然如成人¶
雖朋舊不敢狎侮語一近䙝&KR0186;白眼望之聞人有輕已之言¶
自責自厲唯恐如其料及壮主貨財倡家意其易惑百端傾¶
誘之毎正色叱之使去倡大詫曰此鐡心石腸人也彦貞事¶
<pb:KR4e0004_SBCK_046-4b>¶
父盡孝父病在枕席其妻卒彦貞不敢&KR0152;強顔乾咲以奉湯¶
藥竟不使之知後八日父亦卒彦貞衰慟㡬絶水&KR0308;不入口¶
者三日&KR0161;髪為之盡白及至終䘮張外舅必慶憫諸甥㷀㷀¶
無依力&KR0134;其更娶彦貞謝曰鉉見後母肆虐&KR0439;賊骨肉者多¶
矣&KR0216;令吾兒䧟之邪不聽彦貞年未四十君子義之時天下¶
承平衣&KR0227;萃于燕都翩然出㳺以充其見聞揭文安公傒斯¶
在禁林黄文獻公溍居成均二公以文辭嗚當世皆折行軰¶
與彦貞交論文談詩或至逹旦不休一時士大夫見彦貞方¶
巖皆敬憚之或酣酒放歌聞&KR0130;聲即歛容正坐不敢&KR0269;氣自¶
時厥後彦貞仲子泳與&KR0025;子深同講授脫脫太師家彦貞為¶
書数千言陳時政之&KR0102;令進于太師太師多采而行之彦貞¶
尚風義舊與參政怱都魯沙㳺其子為武義&KR0800;免官留武林¶
貧不&KR0014;自存彦貞延其家十口来浦江給衣食三十餘年鄰¶
瞽者跛者彦貞憫其顛連養之終身毎夙興告飢者填門彦¶
<pb:KR4e0004_SBCK_046-5a>¶
貞積餘飯親携簞分餉之至老不厭元季兵起州郡俱繹騷¶
大&KR0005;數綂兵入境服義門名皆戒士卒毋敢犯樞宻判官阿¶
魯&KR0069;帥軍五萬一夕驟至奪民廬舎以居二十里之内鷄犬¶
牛羊盡敝彦貞&KR0003;之曰明公非太師之偏禆乎太師征髙郵¶
尚以無罪去國况明公之士卒恣行不道乎脫有一人言扵¶
朝不識明公&KR0005;何以䖏之阿魯&KR0069;愕然曰業巳如此為之奈¶
何彦真曰為明公計者甚不難浙東據山阻海其民頗柔馴¶
易制明公誠&KR0014;撫㝎而綏輯之俾他兵不敢東向執政柄者¶
尚敢以嚧咳相驚乎行且録明公之功矣阿魯&KR0069;不覺屈&KR0176;¶
曰非公不&KR0014;聞此言命左右致束帛為謝明日下令啓行一¶
軍肅然曽未㡬何　國朝大兵取婺州彦貞携家避入諸暨¶
流子里時李曹公文忠統兵来過嘆曰此義門也今世罕見¶
之躬為扃鐍而去事平遣帳前先&KR0280;率民兵二千護其家歸¶
浦江人以為彦貞積善之報云彦貞年七十以甲辰之&KR0010;四¶
<pb:KR4e0004_SBCK_046-5b>¶
月十四日終于家其月二十八日塟于諸暨州桐山鄊宣山¶
之原家庭内外不問服之有無咸嗚嗚&KR0152;&KR0152;則盡哀一縣之¶
中若宗黨若婣連若三農百工若鄊士大夫皆素冠拜&KR0152;哭¶
亦盡哀傍邑之賢者聞之亦竊哀之曰是家實無愧扵三代¶
使尼父生扵此時未必不樂道之今其七世之長亡矣薰漸¶
之益吾屬&KR0005;何望乎嗚呼此可以聲音&KR0015;貌為之㢤彦貞之¶
致是者必有在矣彦貞之先自歙遷睦又自睦来遷其詳見¶
諸譜圖記同居&KR0004;祖諱綺字宗文宋乾道中賜&KR0197;冲素處士¶
朝請&KR0048;&KR0048;中晏穆為銘其墓父文泰植志不屈人下設施運¶
量大&KR0014;昌其宗文泰乃青田尉徳璋子出為伯父徳池後徳¶
池之父致則處士曽孫也妻張澄有婦徳敬夫如賔沒齒無¶
一言相加遺男子五人長漢才優識精雖不大聲色弟子莫¶
不畏之量入為出而其致用恒&KR0073;如也次即咏通&KR0052;而有文¶
累官&KR0025;仕&KR0048;温州路總管府經歷得封彦貞江浙等處行中¶
<pb:KR4e0004_SBCK_046-6a>¶
書省左右司都事階亦&KR0025;事&KR0048;次湜東陽丞人謂才如長兄¶
次漢江浙行省宣使次漴庻出也女子一人歸東陽&KR0253;嘉亨¶
男孫十人楨掝榦樞模格棠米杲柯女孫八人其二適嘉亨¶
之子昭及其&KR0025;子明其一嫁同邑張宗餘皆未行曾孫男八¶
人燾爟炎樵熒熉光&KR0395;濂也不敏　與彦貞有連而彦貞子¶
若孫又皆&KR0025;濂授經其相知實深然而逰䆠南京彦貞之殁¶
歛不得憑棺&KR0590;不得臨穴&KR0005;何以釋其悠悠之思唯紀載羣¶
行鐫之樂石可以垂聲光扵不朽貽矩則扵方来是猶可為¶
也扵是不敢讓姑徇漢等之請而為之銘銘曰¶
大道之行天下為公風氣敦龎臻于太康異體同心情無不¶
通此謂醇熈三代之英世遷俗殊道徳淪䘮紾臂借耰秦法¶
之凉肝膈充窒形骸閉藏愾我窹嘆涕泗沾裳彼羙鄭君沉¶
毅自強上承奕葉合族共焬内教云飭外政復蘉規重矩疊¶
遹有耿光&KR0154;以致兹曰率其常或歛而舒或翕而張有子&KR0005;¶
<pb:KR4e0004_SBCK_046-6b>¶
&KR0005;有婦洋洋無間戚䟽萃扵一堂孰為尊章誰為父兄至龢¶
丕冐奚有畛封儻渉其庭煦如春陽浃人肌髄薫為善良人¶
亦有言此為世坊非君之賢莫襲其芳襲之斯何旣明且剛¶
以仁為食以義為&KR0308;翳䏻使昭枯堪再榮百鳥喧啾忽見鳯¶
凰宜覧徳輝西東翶翔豈意鎩翮竟歸&KR0115;茫載者亡車渡者¶
失航瞻望弗及衋然感傷仙華卭卭浦汭湯湯緬懐徳人何¶
日而忘¶
　　胡府君神道碑¶
<pb:KR4e0004_SBCK_046-7a>¶
　　毛公神道碑¶
奉國&KR0005;軍僉大都督府事毛驤来謂濂曰先公以正至辛丑¶
正月&KR0203;日棄遺諸孤某月某日遂畢窀穸之禮迄今巳十八¶
春秋㳺䝉　天寵之加賁及泉壌而墓上之石未有銘辭大¶
懼無以昭　君賜而示子孫願為備書其故俾刻焉按&KR0250;公¶
諱麒字國祥姓毛氏世居鳯陽定逺縣之昌義郷生平&KR0018;英¶
氣多謀畧人恒敬之壬辰之夏汝潁兵火起&KR0001;在郡縣皆相¶
挺為亂¶
今上皇帝龍興臨濠憫生民之塗炭持三尺劔出而救之一¶
呼之間從者數方直超定逺之池河&KR0004;縣之大姓陳氏與公¶
謀招健兒為兵屯營其地挾縣尹某為師作堡鄣計聞大軍¶
且至皆弃妻孥作風雨散去公獨扶尹共詣轅門欵附　上¶
遥見之令左右問曰爾為何人對曰定逺尹也扶尹者何人¶
對曰縣民毛麒也　上壮公&KR0001;為乃召之前指謂侍臣曰衆¶
<pb:KR4e0004_SBCK_046-7b>¶
皆潰而麒獨降非有識者邪於是寵遇優渥朝夕俾公侍膳¶
與其計征討之事健兒聞公在莫府亦先後出降上取滁¶
州擢公行軍總管府經歴司其倉&KR0338;兼掌晨昏暦以　&KR0005;帥¶
之失佐者未㡬取和州軍威益振　上以建國之&KR0004;唯兵食¶
最急仍命公護滁州倉乃帥師渡長江太平望風乞降遂開¶
江南行中書省徴公還陞為郎中當是時　上之左右唯公¶
及太師李韓公&KR0057;&KR0013;簡任凡政今之敷布餫餉之轉輸羽檄¶
之交馳皆二公相與恊賛之及建康下遂定鼎焉分道世師¶
日以獻捷聞復陞公為參議官戊戌冬　上親征㜈州公實¶
&KR0096;署中書省事小大庻政咸出公營度人情脗合文武無間¶
言上上&KR0005;大委任之而公以病告　上臨其家坐榻上執手¶
問&KR0001;苦且勉其善自愛如是者凡三訃聞　宸&KR0454;憫悼錫贈¶
有加焉且　詔參軍胡深選塟地於江寜虎頭山及靈車就¶
塗上復躬御翰墨作文一通　御鎮淮橋而&KR0021;慟哭良乆¶
<pb:KR4e0004_SBCK_046-8a>¶
&KR0033;至處&KR0001;視其下棺始還公之子驤時備宿衛上念公弗¶
置俾&KR0750;就儒師學　親自訓督之命為飛熊衞管軍千户轉¶
振武羽林二衛&KR0750;感　上恩自謂千載一時夙夜思立身&KR0045;¶
名以報　國&KR0139;親為務會大兵征漢鄂定襄&KR0198;下吳興俱從¶
征有功洪武元年上郊¶
皇天即¶
帝泣國號大明在廷之臣皆驗勲進官擢&KR0750;宣武&KR0005;軍僉羽¶
林左衛親軍指揮使司事仍&KR0503;封公西河郡伯封公妻周氏¶
西河郡君大&KR0005;軍徐魏公奉　詔征中原而&KR0750;又&KR0025;行直搗¶
燕薊元君出奔天下於是大定論功行賞陞驤懷逺&KR0005;軍同¶
知羽林左衛親軍指揮使司事世襲其職得推㤙二代時重¶
定封贈例司封據令更贈公懐逺&KR0005;軍同知親軍指揮使司¶
事周氏封㳤人公父文政贈明威&KR0005;軍親軍指揮使司副使¶
母朱氏贈德人驤室劉氏先封西河郡君至是亦更封㳤人¶
<pb:KR4e0004_SBCK_046-8b>¶
已而&KR0750;進官羽林左衛親軍指揮使階昭勇&KR0005;軍滕州叚士¶
雄反驤帥師討乎之倭奴入㓂浙東沿海郡縣皆失寕&KR0750;會¶
浙江太倉諸軍捕斬五百餘級擭海舟一十二艘倭奴逺遁¶
入奏　奉天殿　上大恱曽未㡬何驤復超奉國&KR0005;軍僉大¶
都督府事加贈公僉大都督府事階奉國&KR0005;軍而明威公亦¶
加昭勇&KR0005;軍羽林左衛親軍指揮使朱氏加㳤人周氏劉氏¶
皆夫人&KR0071;室張氏亦封夫人公生子九人&KR0750;其長也次曰駿¶
某階羽林衛千户&KR0001;鎮撫曰駉某階金吾左衛千户&KR0001;鎮撫¶
曰某曰某曰某曰某曰某曰某女三人二先卒一嫁宿衛舎¶
人沈俊孫六人曰振武曰應孫曰承安曰鎻住曰東乎保曰¶
寳慶烏乎天造草昧之時六合雄争未知鹿入誰手昧者徃¶
徃失於&KR0001;憑依而公獨能炳於㡬先識　真主於龍飛之&KR0004;¶
扶携臣服獻計宣勞以佐　興王之運豈非豪傑之士㢤及¶
乎　神武四達方域内附¶
<pb:KR4e0004_SBCK_046-9a>¶
皇上崇德報功之心唯恐有弗及故當時開國元勲無不分¶
茅胙&KR0095;鉄劵金書&KR0019;及來裔柰何公之蚤世不得尽其才而¶
與之並其命也邪雖然&KR0750;之雄畧超群著竒　出入扈從上¶
簡¶
帝心爵位之&KR0139;融贈䘏之便蕃尚方新而未艾也公雖殁亦¶
可以無憾矣銘曰　猗歟毛公沉毅而雄元運&KR0005;終亂如聚¶
蠭公&KR0108;而興使民為兵執旗一呼從者如星我州我閭我保¶
鄣之俾全其生寧顧我私　上天厭亂特命真人驅雷駕雲¶
廓淸妖氣公聞曰噫天胡可違附鳳攀龍兹惟其時我志先¶
定敢徇輿情　上謁轅門稽首以迎　上嘉其忠寵賚日優¶
談&KR0015;折衝帷幄運籌羽檄星馳饋饟弗遺是馳是驅以壮我¶
　王師飛渡大江軍威洸洸達于四方無敵不降自參戎閫¶
遂賛中書拾級而陞漸見赫熹卉木方榮嚴霜折之大火始¶
然河水㓕之天若假年勞烈孰侔貂蝉朱紱豈不公侯命也¶
<pb:KR4e0004_SBCK_046-9b>¶
止斯人其柰何中外聞之孰不嘆嗟公雖云亡有子慨慷出¶
入禁庭侍衛¶
帝傍勲名日崇貤典日殷　天光照臨燀燀焞焞難逢者時¶
不朽者名名著實并登諸汗靑莫堅匪石以礲以磨史官造¶
銘永鎮山河¶
　　寧海林貞婦方氏墓志銘(有序)¶
寧海林可企年垂八十纒綿疾疢&KR0367;卧不能興召其甥方孝¶
聞而謂之曰吾耄矣即溘先朝露無&KR0001;憾苐毋氏貞行未及¶
&KR0139;白中心怦怦然&KR0124;持杵舂繫之者聞汝弟孝孺受經于金¶
華宋太史太史進人以善者也儻孝孺為達其誠太史未必¶
不憫之而&KR0194;&KR0140;以文也言訖涕泗滂然下孝孺以言予囙不¶
辭而序之曰貞婦諱友弟姓方氏亦寧海人宋某　年進士¶
淦之女孝聞之曽祖姑也年二十歸可企之父某時舅巳殁¶
惟姑存秋髮亦繽紛矣當科繇之興&KR0219;首籍是以魚&KR0079;之夫¶
<pb:KR4e0004_SBCK_046-10a>¶
獨嬰其難且無同氣之親以為助貞婦俛首事紡磚或至鷄¶
號就枕由是給使之用不匱越八載而生四子夫以一疾亡¶
長子年甫踰七餘子生尚㓜貞婦㡬欲無生然恐傷姑之心¶
強顔追逐日夜飲泣吞聲不使聲聞于人里有豪士欲乘其¶
孤&KR0660;凌之貞婦盛氣叱曰我未亡人耳爾誠君子耶當恤我¶
軫我之不睱頋反以相虐耶苟進進不巳謺直于官以懲彼¶
&KR0071;者或聞之&KR0269;舌相戒莫敢犯卒能&KR0035;其門弗墜姑年八十¶
恒多病貞婦敬之如&KR0017;神保之如嬰兒無毫髪忤其意及以¶
夀終帥家人行喪朝夕奠哭如儀學礼君子不能過也訓飭¶
諸子&KR0025;師問學束&KR0113;不足脫簮珥&KR0071;之至其成立皆為之授¶
室&KR0010;時出坐堂上子婦與諸孫分東西立階下次第舉觴為¶
夀雍穆之氣藹如陽春如是三十年乃卒卒時年八十二某¶
年某月日也以某年月日塟某山之原州里之人至今指其¶
門相謂曰是中有貞婦能皦然自守而致備福之飬今豈復¶
<pb:KR4e0004_SBCK_046-10b>¶
有是人耶相與慕咏而去貞婦四子長可傳次即可企次也¶
任可信諸孫若干人某某孫女若干人歸濟寧知府方去矜¶
及某某去矜孝聞父也予聞夫者婦之天天可背乎背天則¶
非人也有若貞婦之順乎天天之報施如此亦云厚矣㢤銘¶
曰¶
鴻雁真雌而不再雄而况於人乎林氏婦方其始無愧人道¶
乎有人心者孰謂其不能興起乎¶
　　童真觀音像賛(清江鎮曾重刻)¶
金&KR0160;何牖德輝&KR0023;陽翟吳道玄&KR0001;&KR0030;童真観音像乃五䑓山¶
碑本以蓮葉為䄄盖而十蓮華圍遶之用表本迹十妙不二¶
門覽者因相生悟而法華之微㫖具見於斯然其運思精深¶
指筆遒勁真殊勝之事也德輝&KR0005;重刻寘于智者壽聖禪寺¶
翰林學士承㫖金&KR0160;宋濂為作賛曰我觀大士相示現一切¶
法不坐七寳牀唯籍蓮花葉蓮葉生水中淸浄無染着華身¶
<pb:KR4e0004_SBCK_046-11a>¶
與佛身畢竟同一體如来&KR0001;&KR0003;法取喻此最切本迹十妙門¶
不見有二相若&KR0025;有眼觀見華不見佛一&KR0139;而一&KR0046;見精不¶
忘故或逢無目人華佛一時現非見&KR0077;成見功德難思議佛¶
身徧法界是華亦復然華佛二俱泯定得大自在¶
　　浦陽深溪王氏義門碑銘(有序)¶
浦陽於婺為山邑唐天寳末始割義烏蘭溪富陽三縣地置¶
之人生其中往往樸茂淳質力農務本耻於華言偽行而以¶
士自命陳文毅公盛稱書&KR0019;&KR0001;載古者禮義之俗殆不是過¶
其言信不誣矣載稽其事梁貞明&KR0004;縣人何千齡四代同居¶
宋淳熈中鍾宅亦至三世何鍾二氏之間而冲素處士鄭綺¶
&KR0108;然興起教子孫無别火而食志&KR0192;見凝&KR0057;非二氏&KR0001;能及¶
故六&KR0019;至文嗣而家益昌元至大末旌其門閭而於力役之¶
征俾無有&KR0001;與宋元二朝國史皆為之立&KR0019;盖自建　&KR0004;迨¶
今已歴十丗踰二百五十春秋矣深溪王氏其先出於烏傷¶
<pb:KR4e0004_SBCK_046-11b>¶
之鳳林有諱萬者字處一擢宋嘉定癸未進士第立朝騫諤¶
凛然不可犯憸人畏之為之歛迹終官太常少卿謚曰忠惠¶
少卿之弟茇三&KR0019;至某生二子澄汶澄以忠厚為家州里之¶
無告者煦之以仁人愛戴之不啻其父兄瀕終集家衆言曰¶
汝曹能合族如同里鄭氏吾&KR0661;目無憾矣言訖而逝澄生三¶
子子覺子麟子&KR0646;子麒出為汶後皆善紹先志子覺生五子¶
應念㦛慶聦子麟生一子憲子&KR0646;生二子懃恩而應之伯仲¶
又各生子踰二十人矣子覺與子麟合謀召子姓謂曰一體¶
之分散為九族痒痾疾痛舉切吾身収族而聚居是謂惇本¶
離宗而自矜是謂乖義古之道也今吾家相&KR0019;四葉矣和孺¶
之樂雖殷管攝之計未逹庸非闕歟况吾父有遺言欲法鄭¶
氏鄭氏於吾有連其成規具在吾&KR0005;損益而行之何如於是¶
應念帥諸弟踊躍承命請叅定家則一卷朝夕遵之唯恐有¶
&KR0001;失馭家之礼質文之兼至應物之務内外之齊&KR0346;薰蒸太¶
<pb:KR4e0004_SBCK_046-12a>¶
和之中壹囿範圍之内卿人士莫不感厲而歆艶之子覺且¶
謂不可無以示来者既勒家則于碑而復徴濂文以紀其事¶
昔者成周之世九夫為井井方一里而一夫受田百畝其家¶
衆男為餘夫亦受弍十五畝賦由斯而出夫由斯而定其&KR0020;¶
不得不分當是時未聞有同居累世者也其相親相恤之政¶
則有大小宗法存焉大宗譬則&KR0428;也小宗譬則枝也技雖有¶
千萬之不齊而其&KR0428;終一而巳前王持世之微推盖不得不¶
爾也自夫封建宗法之制壊九族之親漫焉不相統属儼若¶
秦肥之視越瘠仁人義士乃於服尽情遷之時綴之以食而¶
弗殊事雖有異於古不猶行古之道乎㢤浦江蕞爾之邑以¶
義居聞者三人而子覺又不悖先訓蹶然而思&KR0071;焉古者礼¶
義之俗誠豈有越於此㢤文毅公之言至是益可徴矣子覺¶
本名閥之後金華諸族亦同出於鳯林其&KR0139;融者項背相朢¶
而淳熈宰相為&KR0057;著宰相&KR0020;&KR0173;望重尚未能合族以居而子¶
<pb:KR4e0004_SBCK_046-12b>¶
覺一&KR0330;布之士乃㫁然行之斯可謂之賢也矣雖然靡不有¶
&KR0004;鮮克有終子覺之嗣人尚世守遺法而不墜他時&KR0005;與鄭¶
氏儷羙而交輝　聖朝以孝治天下旌異之典未必為子覺¶
惜也¶
龍光下燭行當炳煥於山川之間矣濂囙不辭而記之又繫¶
之以銘曰¶
易著同人合乹與離上叅于天火之赫熹&KR0011;族辦物君子以¶
之况我宗屬一氣之為譬猶单幹漸敷群枝服雖少閷情或¶
甚非物我相形矛盾迭馳借耰取箕誶語絲披&KR0001;&KR0273;天&KR0168;亘¶
古無&KR0220;不有人豪務克已&KR0059;何能大公㧞其藩籬浦陽之江¶
其流瀰瀰太樸未散民醇俗熈以義聞者接軫聮帷有羙王¶
氏裔出紳緌佩厥先訓如銘䁀&KR0212;大合其族&KR0285;義若飴夙夜¶
無諐竭其心思度物引&KR0124;取式&KR0035;規鉅探浩渺細入宻微日¶
約月㑹有文可稽耄倪同心一唱百随孰為範防徴礼與詩¶
<pb:KR4e0004_SBCK_046-13a>¶
以匡念慮以肅威儀如水斯瀦畚築以時㳙滴弗戒不翅漏¶
巵古雲孝弟致家之肥匪間古今驗君著&KR0027;維彼崇搆肇自¶
築基既堅旣&KR0346;棟宇翬飛維彼珪歩千里在兹行行不息其¶
至無疑上慎㫋㢤勇毅自持誰謂華高企其齊而大史造銘¶
勒之豊碑¶
　　王氏義祠記¶
義烏之和溪有王府君者諱埜當宋之季來贅竹山樓約家¶
約之妻埜之姑王氏也故約以女妙清歸于埜然王氏愛妙¶
淸甚乃於湖塘上造屋一十七間别寘薪山若干畝&KR0188;畦若¶
干畝&KR0254;田若干畝召妙淸夫婦謂曰此皆吾&KR0162;嫁貲&KR0001;營毫¶
髮不以煩楼氏令悉&KR0140;爾主之爾其慎㢤妙淸生二子俱發¶
世唯二女存長曰琇歸同里大姓樓如浚次曰禜妙淸以無¶
嗣㽞瑩於左右延泰不華為贅婿生一子野仙妙清又篤愛¶
之甚教育備至不翅其巳出野仙長復謀於衆命約諸孫淵¶
<pb:KR4e0004_SBCK_046-13b>¶
以女善歸之妙清問言於埜曰吾二人耄矣不幸無子今甥¶
野仙文而有守又妻吾姪之女此而非親&KR0005;誰親乎吾母氏¶
&KR0001;&KR0140;之業冝具授之更其屋為義祠使&KR0010;時具豚酒祀吾之¶
父母舅姑而野先之先祖與焉吾二人他日或終于牖下亦¶
庶㡬有&KR0001;托矣乃㑹王劉二宗耉老成人造為劵書俾二宗¶
子若孫毋相及也衆皆諾之於是野仙父子遵而行之已五¶
十年矣自時厥後妙清夫婦與野仙之父毋先後&KR0162;舘而中¶
遭兵燹之厄劵書皆巳亡去至正乙已秋九月九日埜之季¶
弟䃼　&KR0010;月滋乆不令子孫或生異圖於其間復集二宗而¶
重造之仍戒厲之如&KR0004;濂聞之漢儒之論九族有曰父族四¶
毋三族妻二族父之族固為有同姓也母與妻之族則皆異¶
姓也然則異姓其可謂之族乎盖生吾者母也産吾子者妻¶
也氣血之交貫呼吸之相通自一體而分者也故古之稱謂¶
母之考妣為外王父母妻之父母為外舅姑女子之子為外¶
<pb:KR4e0004_SBCK_046-14a>¶
孫而亦頗同於父族者以其為至親也人不&KR0273;無後苟命其¶
甥以主祀事未見其不可也苟以為不可較之姓同而情異¶
若無&KR0001;係属者果何如㢤必有能辨之者矣况禮有常有變¶
卜同宗以為之後者常也選異姓至親以&KR0071;之者變也變而¶
不失其正斯善矣野仙之事以義起礼者也二宗之人&KR0273;無¶
忘前人之訓而自䧟於不義㢤濂自㓜與野仙為同門有相¶
得甚驩一旦挹杖踵門崇濂為之記濂囙不辭使鐫諸樂石¶
山田之屬其歩畝園落之詳備見石隂野仙字遵礼䝉古人¶
以材辟江西憲府奏差遷七閩官為蘇州某　鎮巡檢云¶
　　題栖雲軒記後¶
余往年讀劉玄靖山栖志見其&KR0001;載紫岩靈岩勝槩分明如¶
&KR0030;時正當袢暑不覺凉颼生肘腋間今年夏六月客有授予¶
蘇太史棲雲軒記記為本庵上士作其&KR0250;靈岩之景亦分明¶
如&KR0030;蒸溽為之頓消嗚呼囙文辭而想見其處雅興遄發尚¶
<pb:KR4e0004_SBCK_046-14b>¶
忘其時之燠炎况親睹嵬眼澒耳之勝者乎盖玄靖乆栖此¶
山太史亦甞出㳺覧故其言真切有&KR0085;以動人也何文定公¶
䟦山栖志有云想玄靖一時飛屐上下千峰紫翠間左浮丘¶
而右洪崖其風致猶前日也余今於太史之文亦云若夫雲¶
幻非幻契經多言之苟欲重宣其義非千百年莫能盡他時¶
或造山中當敷座於巒光水影間爲上士&KR0003;法未晚也¶
宋學士文集卷第四十六　芝園集卷第六¶
