# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.002788
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0229-019宋學士文集-卷第十九.
<pb:KR4e0004_SBCK_019-1a>¶
宋學士文集卷第十九　鑾坡集卷第九¶
　　恊晨中寥辭一首¶
&KR0017;谷仙人畫列禦㓂御風圖以獻其師四十二代天師真人¶
真人號冲虚子而唐封禦㓂之號實曰冲虚此其圖之𫠦以¶
作歟濓&KR0060;&KR0026;之髯松&KR0108;張有風泠泠然起扵其中霞光發舒¶
閃鑠無定禦㓂方乘飈回旋龍裳鵉帶&KR0466;亂不可止遥見神¶
山隱起大瀛海上旭日一㸃如火海濤噴薄迎之濺沬而舞¶
珠景物遼夐令人情塵銷霣直超鴻濛間嗚呼仙人之畫竒¶
絶矣蓋以嫓真人非果在扵禦㓂也真人或飛神上謁太清¶
排空馭氣靡𫠦不之將真人之似禦㓂乎抑禦㓂之同真人¶
乎是未可知也濓因造恊晨中寥辭一篇真人或咏扵淵精¶
之區九都衆真當有彈八瓊太璈耒和之者庶㡬後天而終¶
可以凋三光者乎至&KR0002;禦㓂寓言旬有五日而後反者微㫖¶
巳備見其書兹可畧云辭曰¶
<pb:KR4e0004_SBCK_019-1b>¶
帝青洞真陽太飈恒鬰敷凝神歘上征行與灝氣俱飛輪入¶
溟涬九光開翠荂腰佩白琥囊吻薦紫琳&KR0254;曲龍有丈人持¶
節下明都㖟以八辰秘攝御萬象&KR0004;陟彼方文䑓大招許瓊¶
暉廓落黃演炁陽堂明梵樞開明戊已功玄契曲晨機羲娥¶
俯倒景流光駐熈夷靈集動千載視之&KR0002;斯須稽首方諸君¶
同餐燕胎芝請授長生籙浩刼以為期¶
　予老矣諸書皆忘去此卷雖乆留齋中不克題就今日退¶
　朝稍早逍遥禁林凉颸飄飄然吹衣神情爽朗有&KR0002;慿虚¶
　而行歌天上遂濡毫賦此他日煉丹仙華山中九轉功成¶
　當與冲虚神㳺八極握手一咲何翅三千年也¶
　　冲虚室銘¶
冲虚二言廼玄門之𨵿鍵道學之符徵也嗣天師張公取以¶
自號復名其齋居金華宋濂為掇其義而為之銘銘曰¶
惟其冲足以全玄黃之功惟其虚可以幹造化之樞盖和以¶
<pb:KR4e0004_SBCK_019-2a>¶
盎扵四體而空以㴠夫中&KR0254;壹脗契乎自然曽弗爽扵無為¶
迎扵先而不見其合推扵後而不見其離雖恍惚其有物竟¶
孰探其㡬微彼專氣如伏雌抱一若嬰児以大道之難言姑¶
假象而示斯神明之胄為世玄師約萬言之喉衿貫一理之¶
妙機瓊䑓小史執筆受書掇三洞之𨼆文請掲之扵座隅¶
　　題金書法華經後¶
右金書法華經七卷廼一軍校破燕都時𫠦𫉬欲焚經取金¶
以資日用其苐七卷巳燬軍校之父愀然弗寕&KR0205;持前六卷¶
售于銕塔禪師禪師傾衣盂酬之未幾髙麗蔡洪司丞匍匐¶
求觀觀已&KR1008;然泣曰此洪𫠦書以報父母之恩者也戎馬紛¶
紜逃難觧散豈意扵此重見之禪師益神異其事乃粉黄金¶
為泥介舊友穆庵康公請&KR0024;書其亡予既書巳合爪言曰是¶
經在䖏天龍護持將燬而弗之燬垂亡而弗之亡此何以故¶
盖將放如来之慧光破衆生之重昏也雖然經之功德不繫¶
<pb:KR4e0004_SBCK_019-2b>¶
有無洞照十方&KR0004;無一字火不能&KR0778;金不能書一渉有為即¶
苐二義學佛之士又當扵此而參之也禪師名善慶號雲房¶
古林茂公之法嗣年己八十純實無偽行舊主正&KR0116;禪師院¶
今退栖蔣山之西菴云洪武癸丑冬十一月二十九日冬至¶
翰林侍講學士金華宋濓記¶
　　瑶芳樓記¶
瑶芳樓者常孰虞君子賢燕居之𫠦也瑶芳者何古桐琴之¶
名子賢以重購得之間一撫弄其聲翏翏然如出金石如聞¶
鸞鳯鳴如與仙人劒客共語扵千載之上子賢樂焉則以謂¶
世之名樓者衆矣高駢之迎仙謂其泝遐情也其失也誕張¶
建封之燕子謂其興新懐也其失也靡韓建之齊雲謂其&KR0466;¶
髙清也其失也侈吾皆弗敢蹈其非欲專斯樓之羙者舎斯¶
琴也其孰能當之遂以瑶芳名其樓而列圗書扵中當風物¶
清朗白月獨照神情遐冲夐出世外子賢㯶冠鶴氅自凾道¶
<pb:KR4e0004_SBCK_019-3a>¶
而升復取琴鼓一再行乆之演而爲紫琳之操其辭曰有堅¶
者石中含精矣其白如肪爗有瑛矣五音繁㑹鏘然而鳴矣¶
客有與子賢同志者&KR0025;而賡之曰𧰟質&KR0006;非華陽卉&KR0006;非奢¶
折秋馨&KR0006;遺𫠦思望羙人&KR0006;天涯歌巳相視而𥬇金華宋濂¶
聞其事唶曰古之人好樓居者豈欲夸靡麗而為榮&KR0026;㢤盖¶
臨隂幽之室則其情歛以揫䖏陽明之居則其情暢以舒隨¶
境而遷因物而著其亦人理之常者乎况夫宫角之相參羽¶
徴之互奏禁其忿慾之邪宣以中龢之正其扵學問之功又¶
未必為無𫠦𦔳𫠦以先生長者無故不去之盖有以也雖然¶
君子盖不物扵物不物扵物則凡紛然而来前者皆吾性情¶
之發舒或懸崖&KR0201;壑或平墅曠林雖非層構可以闔闢陽隂¶
而清風徐来萬&KR0284;皆動曲澗流泉復𦔳之為聲勢五音泠然¶
愜心而溢耳太龢融浹内外無間有不翅聽子賢之琴扵兹¶
樓之上矣此無他逹人大觀無地不為樓無聲不為琴也苟¶
<pb:KR4e0004_SBCK_019-3b>¶
局滯於一室之間適其意則有之而蹈道則未也有&KR0002;子賢¶
盖學道而有𫠦得者故濂敢以是&KR0003;告之子賢愽雅好古絶¶
出流俗之上吾友楊君㢘夫極稱其爲人謂䔍扵士行而&KR0057;¶
孝其親云¶
　　佛性圓辯禪師净&KR0268;順公&KR0647;川瘞塔碑銘(有序)¶
濂自㓜至壮飽閱三蔵諸文粗識世䧺氏𫠦以見性明心之¶
㫖及㳺仕中外頗以文辭爲佛事由是南北大浮屠其順世¶
而去者多以塔上之銘爲属衰遅之餘諸習皆空凡他有𫠦¶
請輙峻拒而不爲獨扵鋪叙悟縁評騭梵行毎&KR0002;不敢後者¶
盖欲表般&KR0002;之勝因啓衆生之正信也有如佛性圓辨禪師¶
者濂安得而不銘諸按其嗣法苐子行圓𫠦造年譜師諱智¶
順字逆川温之瑞安陳氏子也有翁媪精脩白業旣没蓮華¶
現門屏間師之大父母也翁生道羡娶婁氏屢至哭子其情¶
不勝哀乃塑智者大師像事之一夕夢僧頂有圎光逆江流¶
<pb:KR4e0004_SBCK_019-4a>¶
而上招婁氏謂曰吾當為汝之子及窹而有娠師旣生羙質¶
夙成年五&KR0010;即&KR0025;季父學季父引生徒渡溪抵萃墅師力欲¶
相隨季父怒麾之還已而溪暴漲季父生徒皆溺死然自少¶
不喜畜髪翛然有塵外趣婁氏弗能留七&KR0010;俾依仲父慧光¶
扵崇興精舎稍長受具戒扵天寕禪院其父亦樂脩凈觀俄¶
離俗同居精舎中精舎將圯師即恊衆力葺之時年甫十八¶
君子固知其為適用之材暨習法華&KR0052;歴三月通誦其文慧¶
光&KR0057;噐之使出㳺永嘉無相院&KR0116;源　法師愛師俊朗挽其¶
為嗣會橫雲岳法師大弘三觀十乘之旨扵水心法明寺師¶
徃而受其說衆推為上首居亡何走鴈山𩀱峯不契𫠦言復¶
走千佛寺毒海清法師方開演長出御講請師為綱維之職¶
軌範為之肅然毒海入寂師感世相無常嘆曰義學雖益多¶
聞難禦生死即禦生死舎自性將奚明哉遂更衣入禪復走¶
閩之天寳山叄鐡𨵿樞公公圎悟八世孫也授師以心要遵¶
<pb:KR4e0004_SBCK_019-4b>¶
而行之似有階漸欲依公而住公叱曰丈夫不扵大叢林與¶
人相頡頏局此蠡殻中邪拂䄂而入師下旦過寮&KR1008;然而泣¶
或憫之慰曰善知識門庭髙峻拒之即進之也公聞其事咲¶
曰吾知其為法噐姑相試爾乃廷入僧堂中師壁立萬仞無¶
𫠦回撓雖晝夜明暗亦不&KR0014;辨踰月因如厠便旋覩中園匏¶
𤓰觸發妙機四體輕清如新浴出室一一毛孔皆出光明目¶
前大地倐爾平沈喜幸之極亟上方丈求證適公入府城師¶
不往見水濵林下放曠自如巳而歴抵諸師皆不合又聞千¶
巖長禪師鳴道烏傷伏龍山師徃叩之其𫠦酬&KR0063;者皆渉理¶
路飄然東歸燃指作發願文細書扵紳必欲見道乃巳復自¶
念非公不足依洊走閩中見焉公偶出逰遥見師喜曰我子¶
今来也越翼日師舉𫠦悟求證公曰此第入門耳最上一乘¶
則邈在萬里之外也乃嘱之曰汝可悉棄前觧專扵參提上¶
致力則將自入閫奥矣師&KR0025;公言踰五閲月一日將晚參擬¶
<pb:KR4e0004_SBCK_019-5a>¶
離禪榻忽豁然有省如虗空玲瓏不可湊泊厲聲告公曰南¶
泉敗闕今巳見矣公曰不是心不是佛不是物是何物師曰¶
地上磚鋪屋上瓦覆公曰即今南泉在何䖏師曰鷂子過新¶
羅公曰錯師亦曰錯公曰錯錯師觸禮一拜而退公曰未然¶
也公披大衣鳴鍾集四衆再行勘驗師咲曰未吐辭之前已¶
不相渉和上眼目何在又爲此一塲戯劇邪公曰要使衆皆¶
知之遂將宗門諸語一一訊師師一一具荅公然之復嘱曰¶
善自護持勿&KR0127;泄也乆之令掌蔵室㝷請分坐說法公旣&KR0162;¶
舘師嗣住院事非惟舉唱宗乘寺制有未備悉&KR0024;足焉甓驛¶
道逹扵山門踰六七里擇地搆亭以増勝㮣衆方頼之忽爾¶
棄去過杉𨵿抵百丈上迦葉峯渡江入淮禮諸祖之塔經建¶
業回浙中超然如野鶴孤雲無𫠦留礙㝷返永嘉㑹王槐卿¶
造報恩院扵瑞安大龍山首延師爲之主參徒寖盛至八百¶
指師建僧堂棟居之石室巖禪師主江心𧰟師之爲復以苐¶
<pb:KR4e0004_SBCK_019-5b>¶
一座䖏師師翩然而徃未㡬又以何山精舎棟宇湫隘不足¶
以容衆拓之為大伽藍為建大雄寳殿及法堂三門兩廡方¶
丈庫院之属而塐像繒壁諸荘嚴事亦次第告完平陽呉德¶
大創歸源寺原援報恩之例請師開山師慈憫心切亦不欲¶
拒旣至為造小大皷鐘魚板法噐而叩撃之授職分班升堂¶
入室皆按清規而行時東海有警元帥逹忠介公帥師鎮台¶
遣使聘師入行府師以逹公方有事干戈絶之弗見逹公慕¶
咏弗置篆&KR0647;川二字遺之師因飯囚戒其勿萌遁逃心即重¶
見日月不乆而赦書至周呉二囚以師為神其後山㓂&KR0060;發¶
二囚實為渠魁𫠦絰之䖏焚毀欲盡歸原報恩以師故獨存¶
師終不遑寕䖏避入無礙菴又還歸原朝廷為絳院額賜師¶
今號及金襴法衣師曽不以為恱悉散其衣盂𫠦畜退居一¶
室掘地以為爐折竹以為箸意澹如也温城凈光塔䧺鎮一¶
方年乆將壞方叄政&KR0004;甞戍其城欲賦民錢葺之命師蒞其¶
<pb:KR4e0004_SBCK_019-6a>¶
事師曰民力凋敝乆火&KR0395;炎炎而復加薪吾安忍為之必欲¶
見用官中勿擾吾事若無𫠦聞知可也方諾之師乃定計城¶
中之户餘二萬户捐米月一升月𫉬米二百石陶甓掄材若¶
神運&KR0017;輸紛然四集鎮心之木以尺計者其長一百五十最¶
難致之師談咲趣辦七成既粗完其下仍築塔殿宏敞壮麗¶
九斗之勢益䧺一旦&KR0275;風作其上一成挾之以入海濤衆咸¶
傷之師曰塔終不可以就乎持心益固遣其徒如閩鑄露盤¶
輪相及&KR0395;珠之𩔖日就月將闌楯硐户一一就緒金鮮碧明¶
猶天降而地湧也縻錢過十萬而工役弗與焉辦章燕只不¶
花出鎮閩省道過東甌夜觀塔燈熒煌知師𫠦造乃謁師問¶
道并談般若經師用漢言而直觧之辨章甚恱顧謂左右曰¶
西天諸師授我以&KR0097;義尚不&KR0014;相恊今聞逆川師言則心地¶
開明矣亟呼舟同載入閩宣政分院請師住東禪癈刹不一¶
載間殿堂矗如門廡森如蔵庫燁如摶土以設諸像梵容穆¶
<pb:KR4e0004_SBCK_019-6b>¶
冲各隨相變現靈山一㑹儼然未散畢功之日省院臺府諸¶
官與大毗丘衆共落其成師則曰未也復甃東南二門通逵¶
若干丈營福城東際花蔵海南叄&KR0004;地三牌門營普庵堂以¶
施茗飲浚湯泉二𫠦以利浴者限以垣墉縈紆其徑路而馬¶
牛無自而入&KR0024;刋&KR0271;元蔵&KR0052;板仍印施之其可以弘濟人者¶
無不為也先是净業慶成東報國舶塔寳月松峯諸寺兵燹¶
之餘莾為荒榛福建行中書將籍其産于官師言於辨章𫉬¶
仍其舊辨章欲閱大蔵尊&KR0052;于家或以几席什器難具為辭¶
師令浮屠一百七十人為什分辦扵各刹表以題號一時畢¶
聚仍畫為圖使按圗序次列之給役扵飲饌間者亦更畨而¶
進毎以鐘皷為節後先不紊辨章恱曰使吾師揔戎則無敗¶
北之患矣師俄散財如歸原時恬然而退辨章留之不&KR0025;㑹¶
雪峯虗席辨章強師&KR0024;其䖏師不得巳啓行未行先鳩工師¶
二十人徃拯室廬之欹側者旣至&KR0093;毫之費咸自巳出緇素¶
<pb:KR4e0004_SBCK_019-7a>¶
莫不從化有徐子剛者㩀寺之安仁荘收粟萬斛聞師至亟¶
輸還之部使者橐驩自負通楞嚴寳積二&KR0052;&KR0127;視諸人師以¶
𨵿鍵詰之歛袵而去已而思還温方叄政具船迎之千佛院¶
災無有起其廢者師彈指頃千佛閣成未㡬前門左右廡又¶
成俄東甌内附師潜居林泉&KR0002;將終身江心蘭𨼆逸禪師市¶
材扵山欲建萬佛閣而年耄力不勝遂以属師師起而應之亦¶
不日而成且為砌釋迦寳殿創觧脫門以至蒙堂&KR0052;室無不¶
不具足&KR0004;師采材扵山道&KR0052;普安院院燬已乆唯山門巋然¶
煙雨中師見之𥬇曰吾為爾移山門為佛殿何如衆皆合𤓰¶
指謝之師為撤瓦輦致故基一毫無𫠦損徐取寺山之木重¶
完僧堂而後返¶
皇上尊尚佛乘召江南髙行僧十人扵鐘山建無遮法㑹師¶
與其列升座演&KR0003;聽者數千大駕幸臨慰問備至號為一時¶
寵遇竣事還錢唐清逺渭公方主净慈舉師以為代師&KR0004;不¶
<pb:KR4e0004_SBCK_019-7b>¶
&KR0025;&KR0071;而嘆曰𫠦貴沙門行者隨縁&KR0063;世何𫠦容心哉乃振錫¶
而徃浄慈當兵後凋落殊甚師亟還郷召匠計傭竭其筐篋¶
而来欲大有設施而諸僧負官逋者係累滿庭師為之出涕¶
悉代償之㑹　中朝徴有道浮屠以備顧問衆咸推師師至¶
南京僅四閱月沐浴書偈而逝實洪武六年八月二十日也¶
世壽&KR0002;干僧臘&KR0002;干二十一日闍維扵聚寳山𫉬設利無筭¶
得其法者曰文顯曰興富曰某其一即行圎扵是持靈骨而¶
歸建塔扵某䖏以明年　月　日蔵焉師有五㑹語若干¶
卷善財五十三參偈一卷皆傳于世大雄氏之道不即世間¶
不離世間烏可岐而二之我心空邪則凡世間諸相髙下洪¶
纎動静浮沈無非自妙性光中發現苟為不然雖法王𫠦&KR0003;¶
&KR0052;教與夫諸祖印心宻旨皆為障礙矣嗚呼道䘮人亡埃風¶
𣺌瀰焉得逄理事不二有無𩀱泯者相與論斯事哉師自得¶
道之後坐紫檀座既巳設法度人出其餘力往往荘嚴塔廟¶
<pb:KR4e0004_SBCK_019-8a>¶
使人為逺罪遷善之歸斯盖近之矣或者不知專委為人天¶
有漏之因夫豈可哉夫豈可哉銘曰¶
大法雖無外&KR0006;收攝在一門玄漠不可象&KR0006;視之儼&KR0002;存了¶
不分精粗&KR0006;無對乃為尊&KR0002;涉有情見&KR0006;雜糅成贏&KR0635;理事¶
本不二&KR0006;縦横隨𫠦之渾㴠造大同&KR0006;徧照光陸離東甌見¶
休徵&KR0006;蓮華出屏間異僧佩圎光&KR0006;逆流&KR0191;波瀾玄符既夐¶
㧞&KR0006;何能滯塵寰峩峩天寳山&KR0006;鑄鐡為𨵿扉&KR0108;迅一朝入¶
&KR0006;窺破生死機盡洗結習垢&KR0006;真体露巍巍方知有為相&KR0006;¶
不離無為宗彈指幻塔廟&KR0006;毗盧樓閣同因敬乃生悟&KR0006;自¶
外而廓中歴坐古道塲&KR0006;手執青楊枝&KR0372;露恒四灑&KR0006;餐之¶
&KR0372;&KR0002;飴木石&KR0013;霑&KR0243;&KR0006;談玄分五時¶
大明麗中天&KR0006;佛日同輝昭𫠦資生育功&KR0006;欲使隂泠消爰¶
集清凈衆&KR0006;梵音撼海潮唯師𫠦&KR0003;法&KR0006;無耳亦當聞一言¶
歴耳根&KR0006;千劫不作塵天光下照爥&KR0006;恩寵何便蕃卷舒毎¶
<pb:KR4e0004_SBCK_019-8b>¶
隨時&KR0006;孤雲本何心生㓕巳兩空&KR0006;遺蹤邈難㝷勒辭在中¶
林&KR0006;振德無古今¶
　　鄭仲㴠墓志銘¶
鳴呼自道廢民散之後世之爲師弟子者朝離書帷夕若秦¶
肥之視越瘠比比而是有如仲㴠之扵予義則師友情如父¶
子也仲㴠之死予寕得不哀乎仲㴠&KR0004;年學舉子業把筆爲¶
文春葩滿林色澤明鮮而生意津津敷暢予意仲㴠必先登¶
再踐塲屋皆不合有司繩尺仲㴠歎曰吾惡用是爲哉乃棄¶
去益潜心秦漢以来諸文章大家無𫠦不窺亦無𫠦不辨畜¶
之既深發之亦盛啇敦周&KR0212;籍以五采五就陳列天禄石渠¶
間人見之者𩀱目輙運眩仲㴠復歎曰吾惡用是爲哉又棄¶
去取羣聖人之&KR0052;而燖温之窮其道德性命之秘質扵濂洛¶
𨵿閩之&KR0003;乆之充然如有𫠦得仲㴠復嘆曰車成矣輪轅羙¶
矣不行何以渉扵逺道乎益思明體而適諸用母夫人病逾¶
<pb:KR4e0004_SBCK_019-9a>¶
年仲㴠保抱扶持終日不離側夜則泣禱于天請以身代忽¶
臋患惡疽不&KR0014;坐跪鍊藥劑以進𦞃為生胝夫人病革思食¶
西域𤓰既食而卒仲㴠見𤓰終身弗忍食因懸懸念毋不置¶
氣鬰結弗舒遂得瞶疾迨居父䘮拊膺悲號絶而再蘇者數¶
四杖而後起服雖闕凡遇諱辰却酒肉弗御者七日至期哭¶
奠如&KR0004;䘮癸夘之夏諸暨戌將謝再興以城叛浦陽與諸暨¶
鄰壌訛言㓂且至群&KR0025;兄弟皆避地東陽或移金華是年冬¶
㓂壓東陽囊橐皆無遺仲㴠時在金華聞之泣盡持𫠦服衣¶
衾徃分之雖身罹寒沍不䘏也&KR0025;弟澧與妻蚤夭三女傫傫¶
然無依仲㴠鞠育盡道各選名胄而配供張之豊逾扵巳女¶
仲㴠家義居十世族属頗衆或有疾不擇䟽戚夜必四三起¶
視遇有死䘮急難不顧利害身任之至扵周旋事為之間條¶
理粲然必期扵集且不與人較曲直或以非理相譲但俯首¶
黙受而已其在内之行如此逹之扵其外者&KR0057;夥也蘄春王¶
<pb:KR4e0004_SBCK_019-9b>¶
烈家燬扵紅巾帥其族五十乞食浙河之右仲㴠舘之數月¶
而後去同縣騷人貧不&KR0014;飬母来愬扵仲㴠仲㴠曰吾何無¶
母可養邪厚周之仲㴠負笈&KR0025;師道遇十餘人襁&KR0018;其子且¶
行且泣試叩焉則山水暴溢室廬漂沒欲求給縣大夫不食¶
者日再周矣仲㴠亟傾篋中錢與之村氓王氏患多男子仲¶
㴠至其家聞児啼聲甚悲盖氓將溺之扵水仲涵為陳父子¶
至情且惠以粟氓大感悟生之並舎三里𫠦溪流湍悍遇雨¶
則人蹤絶仲㴠造舟渡之金華洞溪其悍為&KR0057;甚舊有石梁¶
乆壊而弗葺仲㴠捐白金八百一十八銖為倡衆翕然而和¶
未㡬而梁成當夏五六月赤日流金道多病暍者仲㴠設湯¶
&KR0002;濟之冬大雪仲㴠晨出見寒士衣不掩脛齒相擊下上仲¶
㴠呼酒飲之𤑔火温之仍觧自衣纊裘為贈又甞禱扵廟寡¶
嫗困卧廟門無衣愈扵寒士仲㴠與妻周寯謀製衣一襲與¶
之凡納交仲㴠者無不曰此古仁人也或又曰其内外行如¶
<pb:KR4e0004_SBCK_019-10a>¶
一者㢤仲㴠自試藝不中遂不復有仕進意有薦爲月泉書¶
院山長者仲㴠辭不就及入　國朝㑹求賢之詔下郡¶
府絡繹致請仲㴠&KR0186;以耳瞶爲辭巳而部使者趙君壽奉¶
㫖蒐材浙水東以薦紳交譽力迫仲㴠就道仲㴠冠帶謁君¶
辭意悃欵君察其誠也不敢强仲㴠禀賦孱弱雖癯然若不¶
勝衣而其精神緊峭矩度峻整人莫不親而愛之其扵倫品¶
之間驩然相聚睦然相惇有如春氣流浹不知㤗和之襲人¶
也性雖好施與&KR0093;毫事必咨禀扵長者不敢&KR0059;奔走兵燹中¶
人見其䄂二書以行頃刻弗少離及事平還家取而視之乃¶
宗譜家範也仲㴠𫠦著書有遂&KR0004;齋槀十卷續文𩔖五十卷¶
蔵于家嗚呼仲㴠之死予安得不哀乎&KR0004;予讀書浦陽山中¶
仲㴠即&KR0025;余㳺先後十有餘年予&KR0004;無益扵仲㴠而仲㴠之¶
相𦔳余者恒多時予執&KR0052;山長呉公待制柳公侍講黄公之¶
門仲㴠毎侍予往拜三公見其文亦以逺大期之自時厥後¶
<pb:KR4e0004_SBCK_019-10b>¶
人事不齊不聚首者數載及予赴名揔&KR0113;元史與仲㴠約曰¶
子非青年矣予春秋亦漸髙行當侯汰而歸與子婆娑一丘¶
一壑間聖賢心學之祕尚相與窮之史事雖畢復待罪禁林¶
留南京者四年仲㴠忽不逺千里来見且申前言予諾之而¶
未及踐豈意仲㴠先予而逝乎仲㴠之子楷自為状来求冢¶
上之銘其詞&KR0414;綿悲愴&KR0057;足以動予之哀思毎一讀之淚潸¶
然下𫠦以乆而不&KR0014;成文雖然子扵仲㴠忍不抆淚而言乎¶
昔者徐仲車以孝行著稱惜以聾廢而仕不大顯君子以節¶
孝謚之今仲㴠之事無媿仲車者也冝&KR0059;謚以貞孝䖏士勒¶
石墓門而埋予文墓中庶㡬少慰仲㴠扵九泉之下乎仲㴠¶
姓鄭氏淵其名也其先世遷徙之詳見譜圖記曽祖德璋宋¶
青田尉祖文轟父鉅毋周氏配室即周寯生一子楷也以文¶
學稱女二一適吕堂一未行孫一燿生扵元泰定丙寅九月¶
十三日卒扵今洪武癸丑正月十一日壽四十八以其年某¶
<pb:KR4e0004_SBCK_019-11a>¶
月日塟某山之原禮也銘曰¶
質珪璋&KR0006;絺繡文旣姱麗&KR0006;又栗温宜叄雅樂&KR0006;献明庭胡¶
淪巖穴&KR0006;鏟其英匪進則退&KR0006;道之常保家肥&KR0006;譽彌章民¶
同胞&KR0006;𫝑弗殊使我心側&KR0006;軫寒與饑少微煌煌&KR0006;雲掩之¶
隂雲英英&KR0006;又不&KR0014;霖何前古&KR0006;後何今思羙人&KR0006;涕泗沾¶
襟¶
　　恭題¶
御和詩後¶
洪武六年八月十六日¶
皇上特詔臣及翰林學士承旨詹同編&KR0113;日暦既而中書亦¶
奏　㫖徵浙東西及江右之士七人分年纂輯而臣與曰爲¶
之揔裁九月四日開史舘禁中日輪寺人守閽太官進饍羞¶
其事甚嚴且祕臣等昧爽而入至日曛始出復㑹宿扵詞林¶
虞有宣&KR0165;盖不敢不慎也即成槀思得俊秀有文者通攷義¶
<pb:KR4e0004_SBCK_019-11b>¶
例而繕書之扵是遴選二生具名氏以聞　上可其奏¶
其一則義烏黄昶昶時以春秋中浙江行省第十七名文觧¶
肄業成均因移文愽士徴之十月二十六日昶至臣引見¶
上扵西苑慰問良乆且曰爾何人之裔邪臣對曰文獻公溍¶
昶之&KR0025;曽祖也　上恱復見　皇太子扵大本堂勉勞¶
有加焉未㡬¶
上遣侍臣出尚方綺裘革履以賜十一月十五日前御史中¶
丞誠意伯劉基偕臣與同侍　上燕乾清宫之便閣同¶
&KR0013;酒而還愛昶有俊才揮毫賦一詩贈之字大如斚少選奉¶
御傳宣召臣等赴右順門㑹　上適乘歩輦而至同餘¶
醒猶未觧　上謂同曰卿醉未醒邪同對曰臣雖醉猶¶
能賦詩贈黃秀才秀才謂昶也　上曰詩何在同對曰¶
在史舘中　上曰濂宜亟取之臣旣上奏且𥬇謂臣曰¶
朕即和同詩卿當為朕書之臣書訖歸與昶言昶自草莱賤¶
<pb:KR4e0004_SBCK_019-12a>¶
士一旦遭逄　盛際奎璧之光下照幽𨼆扵是粉黃金為泥¶
寫　上賜和之章飾以黃綾玉軸而以同詩附其後昶¶
甞&KR0025;臣學臣又親見其事請記之左方傳諸悠乆臣伏見¶
皇上聖神天縦形諸篇翰不待凝思而成自然度越今古非¶
積學者𫠦可及然亦未嘗䡖發其俯和侍臣之詩豈非樂育¶
菁莪以開萬世太平之基者歟詩不云乎肆成人有德小子¶
有造古之人無斁譽髦斯士此之謂也昶尚朂之㢤昶尚朂¶
之㢤昶字叔暘能古文辭善繼其家學者也是&KR0010;十有二月¶
八日具官宋濂稽首頓首謹記¶
　　水北山居記¶
古之君子其居朝市也雖繁華之膠葛恬然視之而却有山¶
林之遐思焉今之君子其在山林雖清曠有餘徃徃&KR0339;鄙為¶
不足而數興朝市之外慕唯恐失之豈人之&KR0212;性或固然歟¶
抑習俗相仍之乆而弗克變歟有能特立而不為𫠦移者殆¶
<pb:KR4e0004_SBCK_019-12b>¶
𫠦謂盆盎中之古罍洗也湖府&KR0052;歴葉君伯&KR0776;世居永嘉城¶
中永嘉為海右名郡南引七閩東連二浙䆠車士轍之𫠦憇¶
止蕃舶夷琛之𫠦填委氣勢薫酣聲光淪浹人生其間孰不¶
聞雞而興奔走扵塵土&KR0115;茫中以求遂其尺寸之欲伯敀則¶
不然結廬蜃江之北茅檐竹扉僅蔽風日名之曰水北山居¶
間與二三友携酒壷出由白鹿城登華盖名山持盃浩歌聲¶
振林木或擢短　具笭箵埀綸於江水中或呼小奚奴相隨¶
行吟夢艸堂上詩句不逼古人不欲休當其適意時乾坤空¶
闊竟不知榮辱之代遷而寒暑之徃来也人皆曰賢㢤吾伯¶
旼髙情逸韵皦皦霞外迹雖朝市而心實山林其近扵古之¶
君子㢤然予竊有疑焉使伯旼為布衣時假此以洗心滌慮¶
庶㡬可也今佐大府為元僚任七品之職&KR0717;四民之望亦云¶
重矣而猶不忘乎山居無乃不可乎試以伯&KR0776;之意&KR0647;之官¶
書叢脞不暇爬梳戴星出入猶以為不足其能索句扵&KR1254;寞¶
<pb:KR4e0004_SBCK_019-13a>¶
之濵乎上承乎府公下轄乎&KR0122;曹不敢抗之以爲高不欲抑¶
之以爲卑慮冝詳矣其能釣滄波而出白魚乎民情真偽而¶
莫之辨官事鞅掌而莫之集凝思入乎芒杪精析極乎毫厘¶
其又能漱醪看山而流連光景乎是三者伯旼今咸無之而¶
猶道之不置者將馮夢以見之邪或志之以示不能忘也我¶
知之矣士君子不以出䖏二其心故賤貧不&KR0014;攝貴富不䏻¶
驕始終一節卓爲名臣伯旼之賢𫠦可稱道者盖如是而巳¶
其視朝得簮笏暮厭雲泉者賢不肖果何如㦲雖然予猶有¶
一&KR0003;爲伯旼告焉當¶
大明麗天萬物畢照名一藝者必收占一才者必庸有如伯¶
旼之學之羙誰不羡之其有不登扵樞要者乎泊敀冝悉屏¶
江湖之念而益存魏闕之思俟它日功成名遂歸老扵水北¶
山居岸巾而坐與三二友追叙平生舊㳺烹鮮酣觴&KR0025;容而¶
賦詩尚未晚也賛禮郎張生子翊甞&KR0025;予㳺力與伯旼求記¶
<pb:KR4e0004_SBCK_019-13b>¶
其事故相與一言之¶
　　送徐大年還淳安序¶
觀人之法當察諸心不可泥其跡仕不仕有弗暇論苟其心¶
在朝廷雖居韋布操觚染翰&KR0085;以鋪張鴻偉上禆至化脫或¶
志不在斯雖綰銅章佩墨綬朝受牒訴暮閲獄案政績藐然¶
無稱古昔君子盖獨&KR0060;慎之予扵徐君大年之歸不能無𫠦¶
感大年生淳安萬山中載籍兼該而辭藻豊縟有聲扵浙河¶
東西當¶
皇上龍興招延儒雅大年驩然&KR0013;山人服趨　輦轂之下同¶
&KR0113;前代史史成㑹有　詔集諸儒議禮大年復與其事廷議¶
將命官大年以宿疾辭去年秋中書奉　㫖纂&KR0113;日暦朝紳¶
各薦𫠦知予以大年知本末義例可以觀㑹通而無首尾衡¶
决之患䟽其名以聞使使者持書下郡國大年即驩然&KR0063;¶
命詣　闕入舘之後俛首&KR0677;刺唯恐一事有遺記注者𨵿畧¶
<pb:KR4e0004_SBCK_019-14a>¶
悉&KR0024;足為完文日暦成廷議又將錫之官大年固辭如&KR0004;嗚¶
呼使大年&KR0004;受命為一縣令長不過簿書期㑹爾招徕撫綏¶
爾又其大者教化行百里爾一旦白身召入史舘大書特書¶
使¶
聖天子宏模駿烈烜赫萬古與天無極此其功與試&KR0535;者孰¶
重孰䡖雖不仕猶仕也藉令自兹終老山林可謂無&KR0018;扵國¶
亦可謂無&KR0018;扵學世之好議論者見其辭禄而歸摇脣鼓喙¶
詡匕相夸奨不曰潔身而自髙則曰獨善以固窮夫士遭不¶
願治之世披腹呈琅玕無有㪯目晲之者故不得已引退今¶
當堯舜在上䕫龍滿朝之時以此疑大年者謂之誣士不斈¶
則巳學則必期世用有如大賈行廢舉術寳貨填溢市區乃¶
振鐸號諸人曰我不售我不售萬&KR0901;無有此理以此窺大年¶
者謂之矯匕與誣要皆非知其心者雖然在昔宋室盛時布¶
衣入史舘者僅六七人皆两制八座𫠦薦引其任甚不&KR0127;大¶
<pb:KR4e0004_SBCK_019-14b>¶
年雖不受禄&KR0194;靈𫠦&KR0013;溥愽汪洋有加往昔大年將有何以¶
自效且春秋猶未髙沈痾容有郤薬之時行當杖䇿造朝門¶
盡展𫠦藴以驚動世俗使向之疑有窺者瞠目不敢吐氣一¶
辭則出䖏兩無憾不然長徃山林而弗思返日與猿鶴為友¶
餐霞雲而潄泉石高固髙矣如不仕無義何洪武七年春正¶
月一日金華宋濓引¶
　　劉府君碣¶
烏傷劉君大音字韶父凝貌寡辭撫世一以誠人至扵不忍¶
欺當四筵合座&KR0349;聲撼屋居處其間黙如也或岀一言輙中¶
肯綮而萬理皆觧且才識夐絶人多嗜&KR0254;田設巧穽期必𫉬¶
焉君曽不舉目睨之世咸以病君君曰吾將利吾㣧耳子柰¶
何欲䧟之邪未幾多田夫苦賦歛䌓荷械赱氷雪中咤曰劉¶
君其智人也㢤&KR0010;侵盗夜半入君舎攫金以去君揣知其人¶
帥子姓蹤跡于野遥見一家燈熠匕紅君曰此是巴隔虎落¶
<pb:KR4e0004_SBCK_019-15a>¶
偵之盗方轟飲昧爽縛送于官盗爲衰止即欲盗齚舌相戒¶
曰劉家翁在何地容吾属乎族人瀕死子方乳以業劵泣授¶
君曰非君仁厚不&KR0085;以保此有子與無子同願爲盡心焉君¶
蔵劵篋&KR0283;&KR0049;子長召而觴之枚數以還祖揆弗逮事父訓復¶
蚤世君每思之必潸然飲泣奉毋李夫人唯懼有咈其志君¶
之弟晋継扵别宗夫人愛之甚泉&KR0002;布君縦其欲弗敢靳其¶
焚劵周急拯難嫁&KR0276;又不一而&KR0085;嗚呼非古之𫠦謂&KR0123;士者¶
邪君之傳裔有家牒中奉大夫公亮五世祖也家甞顯矣君¶
雖不登仕版其行無慊者娶余生誠剛魯道四男子及女二¶
賈叔文宋慎其壻也卒以洪武辛亥十二月三日塟以癸丑¶
十二月某日夀七十三墓在潚溪黄垣之原&KR0025;先兆也剛既¶
&KR0025;予學經有文聲而君女又歸于冡孫義當銘銘曰¶
玉孕于山其木華滋淵産靈珠水則有輝郷有吉士俗醇而¶
熈一旦死矣吁其悲¶
<pb:KR4e0004_SBCK_019-15b>¶
　　題韓幹馬臨本¶
余頗𫉬覩東觀𫠦蔵圖畫中有長安韓幹花騘圖真跡其糜¶
砕已甚四&KR0085;自腕以下皆缺猶行水中然神采煥發如生似¶
欲振鬛而長鳴者子意陳閎方䏻與之比肩而孔榮軰要不¶
&KR0085;窺其髣髴也今觀此卷之筆法與之絶𩔖而紈素幸完豈¶
不&KR0057;爲珍玩也邪¶
　　題郭熈隂崖宻雪圖¶
河陽郭熈以善畫山水寒林名盖得營丘李咸熈筆法其𫠦¶
作隂崖&KR0097;雪圖大隂霮䨴而皓素淋漓使人玩之肌膚纍纍¶
然起粟矣或者强指爲楊士賢相𩔖者殆未見其衝氣機也¶
　　題趙大年鶴鹿圖¶
趙令穣與其弟令松以宋宗室子精扵文史而旁通藝事𫠦¶
以皆無塵俗之韵今觀令穰𫠦畫鶴鹿圖叢竹幽汀長林豊¶
草其思致宛如生成余𨼆居仙華山中時與麋鹿爲友毎坐¶
<pb:KR4e0004_SBCK_019-16a>¶
白雲磴上教鶴起舞故得其情性爲真開卷視之使人恍然¶
自失¶
　　書闘魚¶
予客建業見有畜波斯魚者俗訛爲師婆魚其大如指鬐鬛¶
具五采两顋有小㸃如黛性矯悍善&KR0720;人以二𦈢畜之折藕¶
葉覆水面飼以蚓若蠅魚&KR0269;泡菜畔知其勇可用乃貯水大¶
缶合之各&KR0045;鬐鬛相鼓視怒氣𫠦乗體拳曲如弓鱗甲變黒¶
久之忽作秋隼擊水泙然鳴濺珠上人衣連数合復分當合¶
如矢激絃絶不可遏巳而相紏&KR0414;盤旋弗觧其一或負勝者¶
&KR0108;威逐之負者懼自擲缶外視其身純白云予聞有血氣者¶
必有争心然則斯魚者其亦有争心否歟抑𡨕頑不靈而至¶
扵是歟哀㢤然予𫠦哀者豈獨魚也歟¶
　　題趙魏公書大洞真經¶
此卷乃趙魏公六十三&KR0010;𫠦書至精至妙非言辭賛羙可盡¶
<pb:KR4e0004_SBCK_019-16b>¶
盖公之字法凡屡變&KR0004;臨思陵後取則鍾繇及羲獻末復㽞¶
意李北海此正𫠦謂學羲獻者也舊甞𫉬見周侍御家侍御¶
旣坐貶竄&KR0060;意必歸天上不知復流落人間今得披玩累日¶
抑何幸㢤殷卣周彜可得而此卷不可得愽雅君子尚思謹¶
祕而傳焉¶
　　題龍眠居士𦘕馬¶
李公麟𦘕如雲行水流固當爲宋代第一其𫠦畫馬君子謂¶
踰扵韓幹者亦至論也丁晞韓趙景升雖極力學之僅僅得¶
其形似而其天機流動者則無有也觀此卷&KR0085;以見之矣¶
　　題周文矩畫狄梁公諌武后圖¶
右狄文惠公諌天后圖相傳爲長安周景元作以筆法重輕¶
較之盖建業周文矩爾非景元也予扵祕府多見二子真跡¶
故敢鍳㝎&KR0002;此未知賞識之家以爲何如也若夫狄公拳拳¶
有唐之忠史書之天下士大夫皆䏻道之予尚何言㢤¶
<pb:KR4e0004_SBCK_019-17a>¶
　　題徐浩書¶
徐季海之書本扵其父嵪之𫠦謂四十一幅屏者諸體皆備¶
而草書&KR0057;工余頗𫉬見之至扵騰躍&KR0108;迅誠怒猊之抉石渴¶
𩦸之奔泉也世徒見其變化不測如此非可以力致珠不知¶
其一出扵真今觀此帖盖可見矣近代趙魏公筆法多效之¶
誠可寳玩也¶
　　題張旭真跡¶
唐人之書蔵扵祕閣者頗多唯顛張真蹟甚鮮今觀𫠦書酒¶
徳頌出幽入明殆𩔖&KR0017;神雷電不可測度其真𫠦謂草聖者¶
邪¶
　　題松雪翁&KR0026;音經後¶
右趙魏公中年𫠦書雖若散緩而神趣油然充&KR0085;必索扵驪¶
黄牝牡之外者方&KR0014;知之凡夫肉眼要不&KR0085;以識此也¶
　　䟦德禪師舡居詩後¶
<pb:KR4e0004_SBCK_019-17b>¶
右舡居詩十章唯菴然禪師𫠦賦盖禪師嗣法千巖長公千¶
巖則普應國師之弟子也普應證道之後因欲避世多好舡¶
中居至大已酉泊儀真&KR0605;亥泊呉江延祐丙辰泊南潯故咏¶
舡居者頗多而廣録中𫠦載者僅一二耳今唯菴亦有斯咏¶
其殆有𫠦本歟然舡非水則不可行水非舡則不可居必二¶
者相資而後成也無相居士則不謂然我非舡何䖏不可行¶
豈特水㢤我非水何䖏不可居豈特舡㢤是將有不假迹而¶
見不依形而存者矣唯庵以為何如唯庵之詩托物為喻無¶
非發明宗門心要有益學者予故惟其祖孫相承之故喜而¶
為之書翰林學士金華宋濂題¶
宋學士文集卷弟十九　鑾坡集卷第九¶
