# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.814653
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0229-015宋學士文集-卷第十五.
<pb:KR4e0004_SBCK_015-1a>¶
宋學士文集卷第十五　鑾坡集卷第五¶
　　郊禋慶成詩序¶
皇帝自登大寳主百神即有事于¶
昊天上帝以¶
仁祖淳皇帝配神作主于今五載弗&KR0520;益恭粤洪武壬子冬¶
十一月辛酉長日至復遘其時前期丙辰　上御奉天¶
殿集臣工于庭告以誓命戊午出宿齋宫有司汜掃反土鄕¶
爲田燭各戒具&KR0113;罔敢弗肅及期行事百辟&KR0056;士後先駿奔¶
牲牷肥腯圭幣温緻噐用質雅酒齊苾芬樂舞具舉升煙上¶
聞　皇心内外質文两盡¶
上帝居歆福禄攸降旣竣事禮部尚書陶凱工部尚書黄肅¶
工部待卽牛諒晉府參軍熊鼎磨勘司令吳雲兵部&KR0048;中劉¶
崧工部主事周子諒秘書監丞陶&KR0105;晉府録事張孟兼吳府¶
錄事吳&KR0025;善咸謂　皇帝升中于天國之大典幸際熈¶
<pb:KR4e0004_SBCK_015-1b>¶
明與扵執豆&KR0508;之列不可無篇什以紀慶成昭示萬世遂以¶
唐詩星臨萬户動月傍九霄多爲韻各賦詩一章而屬濂序¶
之濂聞郊祀之禮始扵有虞氏至周大備秦漢以来寖渉不¶
經且惑扵六天六帝之說莫之&KR0244;従君國子民者亦罕&KR0014;躬¶
嚴祀事徃徃遣大臣攝之肆惟¶
皇上一據禮經而洗千古之陋每嵗親升泰壇昭事上帝恪¶
恭寅畏有赫其臨隂歛陽舒降甘風雨覃及寰宇物無疵癘¶
行見鳯皇降而&KR0027;龍假矣聲歌之發兹非其時乎昔者周人¶
之頌&KR0001;謂昊天有成命者郊祀天地也思文者后稷配天也¶
二詩辭氣奥宻卒未易暁然非卜商之序掲其宏綱後世何¶
自而明之羣公之什優柔而雅馴整肅而泰豫&KR0085;以羙盛徳¶
形容而告扵神明善言詩者謂其有得周人之微㫖&KR0001;可愧¶
者濂非卜商之識僣序作者之意君子其謂斯何雖然一代¶
之成憲後王之&KR0001;取法者其大㮣亦頗著見扵間云是&KR0010;十¶
<pb:KR4e0004_SBCK_015-2a>¶
有二月甲戌朔金華宋濂謹序¶
　　昭鍳錄序¶
洪武六年三月癸卯朔　上詔秦相府右&KR0019;臣文原吉¶
翰林&KR0113;撰臣王撰國子&KR0054;士臣李叔尤助教臣朱復秦相府¶
錄事臣蔣子杰晉府紀善臣吕宗盛錄事臣杜環燕府録事¶
臣張雲翀吳府錄事臣吳&KR0025;善椘府錄事臣王鏞靖江府錄¶
事臣宋善&KR0124;集歴代諸王事實既受　命乃取東觀諸史相¶
與研摩善與惡可爲勸懲者咸采焉其文蕪事泛則剛取其¶
大槩或有奢&KR0075;不軌無復人理者輙棄而不&KR0053;越二十又二¶
日甲子書成繕冩爲二卷臣原吉等詣　&KR0419;投進仍請以太¶
子賛善大夫臣宋濂爲之序　上可其奏先是有詔禮¶
部亦&KR0113;是書前尚書臣陶凱今尚書臣牛諒主事臣張籌遂¶
録爲一卷上塵　乙夜之覧然二書義例夲同無大相逺¶
臣籌因會粹衆論合而爲一承　詔刻梓以傳名之曰昭鍳¶
<pb:KR4e0004_SBCK_015-2b>¶
臣濂因得而序之臣濂欽惟　皇上旣正天位即㝎¶
青宫衆建諸子爲王作鎮䧺藩扵是蔽自　淵&KR0168;錫以寳訓¶
凡箴戒之諄切禮儀之等第兵衛之出入與夫職制營膳法¶
律洪用之屬具錄成書共一百一十有餘條然慮其文太繁¶
前史之事可據以爲鍳戒者多扵各條之下微注其綱而其¶
目則悉載此書庻幾得以互見其爲　聖子神孫建萬¶
世之丕基者可謂&KR0055;且長矣扵戯盛㢤然代天而理物者天¶
子也佐天子謹藩制以壮磐石之宗者諸王也天子則元首¶
諸王則手&KR0085;是謂一體者也其可不同心而同徳者乎昔之¶
賢王有見扵此敬以&KR0113;身禮以齊家政以馭衆夙夜戰兢唯¶
&KR0178;不䏻盡屏翰之&KR0009;故禄位傳諸無窮聲光顯于来世其或¶
不賢而弗之察欲縦情逸且失其秉彜之性而欲久享爵秩¶
抑亦難㢤觀錄中&KR0001;紀歴歴蓋可数也傳曰義勝欲者&KR0025;欲¶
勝義者㐫又曰惟命不于常道善則得之不善則失之矣嗚¶
<pb:KR4e0004_SBCK_015-3a>¶
呼　寳訓具在赫若日星之臨覧是錄者其懋戒之㢤其懋¶
戒之㢤是嵗五月三日臣濂拜手稽首謹序¶
　　楞伽阿䟦多羅寳經集註題辭¶
大䧺氏&KR0001;&KR0003;阿䟦多羅寳經凡經三譯其四卷者宋元嘉中¶
中印度求那䟦陀羅也其十卷者後魏延昌中北印度菩提¶
流支也迢至扵唐寳义難陀来自于闐復以䟦陀之譯未弘¶
流支之義多舛與僧復禮重翻爲七卷則久視&KR0004;也扵是判¶
教諸師提綱挈領李通玄則以五法三自性八識二無我爲¶
言智&KR0116;延夀則以實相佛語心自覺聖智爲言一則因理以¶
顯事一則&KR0025;事以推理理事兼究則經之奥義無餘藴矣然¶
自菩提逹摩東来震且謂此經四卷可以印心遂授其徒慧¶
可故宗禪㝎者世受其&KR0003;而其文辭簡嚴卒未易通&KR0001;以傳¶
之者寖微至宋張文㝎公方平見扵南譙悟其爲前身&KR0001;書¶
乃以錢三十萬屬蘇文忠公軾印施江淮間蘇公親爲書之¶
<pb:KR4e0004_SBCK_015-3b>¶
且記其事自是流布漸廣雷庵禪師正受病句讀之難通也¶
與同&KR0129;智燈據䟦陀之本而参以魏唐二譯原其異同歴䟽¶
扵經文之下復稽唐註古本暨宋僧寳臣閩士楊彦國之說¶
而折&KR0168;之凡經綸䟽録有渉扵經者亦撫其精華附焉名之¶
曰楞伽寳經集註自慶元乙夘之三月至丙辰之四月始克¶
就緒其用心可謂勤矣且如来說經不即語言不離語言矧¶
此楞伽實詮圓頓八識洞然號如来蔵大包無外小入無内¶
本性全真即成智用觀身實相與净名同若彼二乗滅識趣¶
寂譬如迷人忘已之頭狂赱呼號別求首領此乃諸佛心地¶
法門不假&KR0113;證現前成佛禪宗之要盖莫切扵此矣或者則¶
曰西来之宗一文不設若謂&KR0004;祖持此印心非愚則惑子不¶
聞逹觀頴公之言乎曰不然也佛法随世以爲教當逹摩時¶
衆生滯相離心故入義學者悉斥去之逹觀之言猶逹摩之¶
意也苟不察其救弊微權而據以爲實則禪那乃六度之一¶
<pb:KR4e0004_SBCK_015-4a>¶
先佛&KR0001;指持戒爲禪㝎智慧之本者還可癈乎雷庵之註其¶
有功扵禪宗甚大非上根宿智不知予言之爲當也此經舊¶
甞刻板姑蘇㓜住庵近毀扵火天界禪師白庵金公意欲流¶
通乃購文梓重刻于旃檀林来徴余爲之序予㓜時頗見正¶
平張戒集三譯之長采諸家之註成書八卷以傳大意略同¶
惜雷庵不及見之白庵妙悟真乗旁通儒典爲業林之&KR0001;宗¶
師苟求其&KR0003;而&KR0024;入之則其功又豈不大扵雷庵哉¶
　　劉參軍黄牒䟦尾¶
西昌劉氏素號簮纓家由宋治平元年至咸淳十年擢苐奉¶
常者八人與鄕闈之貢者又二十九人其諱在中字伯正者¶
凡四&KR0013;薦送方登建炎二年進士苐授文林卽永州錄事叅¶
軍此盖其九月&KR0001;受黄&KR0217;也宋舊制告與&KR0217;多兼給思&KR0092;以¶
建炎元年五月一日即位扵應天府戎馬紛紜庶事草創其¶
月十七日始詔文武官自太中大夫正任觀察使以上並命¶
<pb:KR4e0004_SBCK_015-4b>¶
辭給告餘則令吏部具鈔降&KR0217;則當時給&KR0217;者頗衆不特&KR0004;¶
入官令録而巳後因臣僚奏請洊詔巳給&KR0217;官俟法物成時¶
逐等依舊給告則三年三月九日也牒後&KR0001;書中太夫守右¶
丞朱中大夫守左丞顔而不着其名朱名勝非謚忠靖顔則¶
名岐盖元年十一月思&KR0092;註蹕惟&KR0045;越十日擢岐與許景衡¶
爲尚書左右丞二年五月十三日景衡罷而勝非代其位以¶
月日較之必知其爲二人矣又書正議大夫守右㒒射而不¶
着其名氏當是黄潜善無疑或謂爲李綱殆非也綱自元年¶
七月五日自右僕射升左僕射潜善&KR0025;門下侍郎爲右僕射¶
是月綱即出提舉洞霄宫二年十二月十九日潜善始拜左¶
相此牒給扵是嵗之九月其以右僕射繫銜非潜善而何職¶
事銜之上三人者並加守字凡階高而官卑者稱行階卑而¶
官高者稱守官階同則無之此猶循唐制也嗚呼潜善主和¶
誤國真姦臣之雄不&KR0085;汚君子齒頰岐亦小人力黨張&KR0022;昌¶
<pb:KR4e0004_SBCK_015-5a>¶
詆綱爲金人&KR0001;惡不可使秉鈞軸章至五上而不愧唯勝非¶
差強人意律以春秋責備之義亦有不得免焉區區貴冨&KR0014;¶
幾何乃無&KR0001;忌憚至扵如此墓骨巳杇覧其官氏人猶指議¶
之有憤惋不平之氣果何爲者㢤參軍八世&KR0025;孫職方&KR0048;中¶
崧出此扵破壞之餘潢飾以成卷軸然自宋迄今已歴二百¶
四十又五年矣宋之取士用辰戍丑未年建炎二年屬戊申¶
其秋親試進士賜李易以下四百五十人及第出身有差盖¶
元年丁未翠華出幸江南故無暇及之爾因并書之以解讀¶
者之疑云洪武五年冬十月一日¶
　　太上清正一萬夀宫住持提&KR0039;張公碑銘(有序)¶
龍虎名山蟠踞上饒之區重岡&KR0232;巒自中閩来若翠&KR0331;戎旃¶
環衛其背而雲林二十六&KR0280;森列内向如拱如趨如冠劒而¶
迎至琵琶之&KR0528;止焉大川西㵼仙岩㧞起天半而絶其衝靈¶
氣翕合欝爲仙人&KR0001;都歴代以来其侍祠竹宫而峻陟崇班¶
<pb:KR4e0004_SBCK_015-5b>¶
者相&KR0071;乎後先或葆熈餐醇扵巖谷之下聲光燁然多與名¶
薦紳相埒及其終也飛騰觧化游神丹臺下上矣氛曾不得¶
以凂之如吾張公&KR0113;文盖亦其中之有聞者歟公諱友霖脩¶
文其字也信之貴溪人父漢良有馴行人稱文穆先生毋汪¶
氏公之生也有霞光香氣之異居亡何老父秋髪&KR0813;紛怱曵¶
杖而至顧文穆言曰爾児方外之噐也冝謹視之言訖失老¶
父&KR0001;在年十二志恬慮冲皦皦如&KR0012;鶴獨立文穆以其生有¶
玄徴俾入龍虎山&KR0025;周尊師復禮㳺尊師學行融洽貫老易¶
爲一&KR0151;公晝夜窮研而受其說以九經爲淵源百氏爲支&KR0128;¶
&KR0513;析毫分而極其根柢之&KR0001;會閱六年始著道士服事周君¶
貴徳爲弟子時桂心淵隐匡廬金志陽居武夷二人者世號¶
爲真仙翁&KR0113;丹之士依之者成市公皆躡屩擔簦徃拜其坐¶
下傳其三皇内文九鼎丹法&KR0001;謂延齡度世者頗領其幽玄¶
歸參天道運化三洞四輔海嶽洞府日月星斗諸書或合或¶
<pb:KR4e0004_SBCK_015-6a>¶
離&KR0011;有以取舎之復自嘆曰吾春秋方盛撫世微權要不可¶
無見也乃出力扵詩章古文辭課之扵虚無扣之扵寂寞盖¶
混混乎其不可竭矣虞文靖公集以文䧺海内公爲書千数¶
百言暨&KR0001;爲雜著一編遣其徒張自賔徃質之文靖&KR0055;加敬¶
嘆與之相辨難者甚至自是及門受業者日衆其&KR0025;之求文¶
户外亦&KR0752;滿矣公則又曰此當寘之二毛巳在顛其尚不求¶
歸宿之地乎扵是刋落葩藻與道夷猶至和薫蒸四體盎睟¶
泉渟谷虚&KR1121;契玄極有不知&KR0010;月之易遷者嗣天師太乙明¶
教廣玄體道大真人張公嗣徳嘉公玄學淵邃辟爲教門講¶
師&KR0113;文輔教簡正法師兼元壇&KR0113;撰太乙之緒再傳實爲四¶
十二代而張公正常起承之入我　國朝錫以護國闡祖通¶
誠崇道弘徳大真人之號累　詔至南京公皆爲輔行翊¶
賛相導靡不備至洪武辛亥秋八月更辟教門高士㝷提&KR0039;¶
大上清正一萬夀宮而諸宫觀之事咸蒞焉未幾興髙行道¶
<pb:KR4e0004_SBCK_015-6b>¶
士黄棠吉鄧仲&KR0113;同&KR0013;　召公奏對稱　㫖賜食禁中而退¶
冬十月　大駕幸鍾山崇禧寺復燕勞有加明年壬子春公¶
屢乞還山　上欲屬以禜祈之事命中書㽞之且有白¶
金之賜秋七月公示微疾扵朝天宫謂仲&KR0113;及丹霞鋉師周¶
玄真曰盍趣宫主宋玄真相見乎既至正襟危坐&KR0025;容言曰¶
自非我有性本虚空生浮死休處世一夢吾&KR0005;觀化扵㝠㝠¶
之中矣遂操觚賦詩一章翛然而逝是月十又七日也顔貌¶
鮮澤肌體柔弱仙經&KR0001;載尸觧者可信弗誣仲&KR0113;力營其後¶
事徃白儀曹因以其事聞　上爲之惻然後三日奉遺¶
蛻焚扵石子岡執紼&KR0025;者至数千人火旣熾有五色祥煙盤¶
旋扵其上云公自呼鐡鑛子有文集若干卷亦以鐡鑛名世¶
夀六十又七&KR0001;度弟子即自賔自賔純&KR0346;好&KR0113;與翰林羣公¶
㳺交譽其賢今﨑嶇道&KR0151;凾靈骨以歸&KR0005;與其子若孫吳保¶
和張敬安謀以某年月日塟于龍虎山之天&KR0280;件繫羣行来¶
<pb:KR4e0004_SBCK_015-7a>¶
徴濂爲之銘濂聞老子之㫖可以治國可以&KR0113;身可以錬真¶
其大者與孔氏或不異也公以超頴之資屢求賢師思兼孔¶
李之學而通之其視死生若旦暮泊然無&KR0001;繫累者固冝也¶
豈古&KR0001;聞有道之士非邪濂也不敏何&KR0085;以銘冠劒之蔵勉¶
㣘自賔之請而述之山中有方壼真人高風莫攀君子擬其¶
爲陶隠君之倫當䏻爲濂刪而正之銘曰¶
大道之文洞玄玄&KR0006;八角垂芒太極先&KR0006;天真皇人授而傳¶
&KR0006;龍虎之君環以千&KR0006;&KR0677;其靈秘道乃全&KR0006;上清道士古列¶
仙&KR0006;洞逹懸觧恊玄筌&KR0006;内天外人藴坤乾&KR0006;出入孔墨孰¶
後孰前&KR0006;玉室金簡列戔戔&KR0006;彩霞丹景交相鮮&KR0006;溢爲篇¶
翰五色宣&KR0006;有聲鍧然聞九天&KR0006;　龍光下逮&KR0020;廽旋¶
&KR0006;一旦觧化同蛻蟬&KR0006;騰淩滅没行翩翩&KR0006;白蜺青鳯扶羽¶
軿&KR0006;無&KR0090;有物形神遷&KR0006;逹人何累止若淵&KR0006;冲漠無爲合¶
自然&KR0006;其迹雖泯名則緜&KR0006;冠劒之墟勒蒼堅&KR0006;山靈撝訶¶
<pb:KR4e0004_SBCK_015-7b>¶
久逾䖍&KR0006;¶
　　句容奉聖禪寺興造碑銘(有序)¶
句容縣之東四十五里有地曰白土埭邍陸&KR0283;迤林樾蒼潤¶
欝岡虎耳良常諸山屹立乎東西聮輝分彩神秀之&KR0001;融會¶
而奉聖禪寺宅焉按金&KR0092;塔寺記&KR0004;名永㝎梁武帝時有大¶
桑門寳亮主之帝方尊崇釋乗聞亮精通義學命撰&KR0314;槃經¶
䟽參訂辨&KR0054;&KR0098;契先佛甚&KR0055;微妙之㫖寺因籍之増重與諸¶
大刹争雄唐李兵燹縦横寺日&KR0549;廢僞吳楊氏據有金&KR0092;其¶
檢校僕射許褒遵厥父司空雍之命新作之割&KR0254;田在句容¶
丹徒者若于畒以飯浮屠夫人景氏猶以爲未&KR0085;復施句容¶
田若干埤益之宣城二比丘曰義爽曰廷規行業峻潔僕射¶
具䟽延居寺中蓋大和年間也至宋大中祥符&KR0004;始賜今額¶
公于宋季又復摧敝弗支羣僧皆風雨散去丹徒之田亦爲¶
閭右民施茂等&KR0001;奪元至元中住持平山坦公不憚四千里¶
<pb:KR4e0004_SBCK_015-8a>¶
之逺北訴于中書移文江南捴攝且命下其符扵鎮江凡厯¶
七載之久殫三徃返之勤侵&KR0416;乃歸平山既遷化滅庵受公¶
&KR0071;之後雖數易其主而未遑設施至正三年癸未咲岩禪師¶
徃&KR0024;其處當屢廢之餘室如懸罄積逋之未庚者踰五千緡¶
咲岩晝夜不自寕議鬻不毛之山以償殺衣縮食孜孜以興¶
建爲務不四三春秋粟&KR0313;于倉泉溢于嚢乃剪嵗荒乃闢靈¶
塲乃樹棟梁九年巳丑釋迦寳殿成明年庚寅&KR0366;土塐佛菩¶
薩暨大弟子護法神王諸像環以大阿羅漢慈容穆如九座¶
香華嚴奉如式曽未幾何三觧脫門又成右設&KR0314;槃之居以¶
處有疾僧伽左建僕射父子祠而他施者附之又明年辛夘¶
演法之堂又成名之曰正法眼閱三月棲禪之室又成名之¶
曰清淨覺海且拓其術徑别築小山門以爲喉衿通名曰㝎¶
林山西廡及衆寮次第而就又四年乙未像四天王神扵三¶
門繚以周垣延袤三百餘堵委蛇縵廽如雲横阜截防限遂¶
<pb:KR4e0004_SBCK_015-8b>¶
嚴又明年丙申禪師遷住保寕而懐楚津公南宗定公先後¶
而至皆刻厲有爲益其&KR0095;田當是時　大明建都江左¶
而浙右猶未盡平寺當毗&KR0092;京口之衝&KR0016;歩之兵㸑息者旁¶
午覩其宏敞嚴飭㦸手相戒不敢犯洪武三年庚戌仲綸彌¶
公來司寺事病東廡之未稱也撤其故腐易以新堅而規制¶
扵是乎大備殿以間計者凡三室與門如殿之数堂如門之¶
数而溢其二两廡如堂之数而加以七倍其懸鍾之樓則仍¶
其舊焉仲綸潜心内行爲四衆之&KR0001;趨仰且念咲岩錙銖之¶
積以克潰于成視衒竒鈎貨以病民者相去萬萬苟不圖之¶
顯刻金石則後来者何自而知之力請濂爲之記夫自辛卯¶
兵變以来江淮南北&KR0001;謂名藍望刹多化爲煨燼之區而狐¶
兎之迹交道過其下者無不爲之太息奉聖禪居有如魯靈¶
光巋然獨存非惟金浮碧明照映扵山色水光之際而鐘魚¶
之互荅&KR0004;不異扵承平時豈亦有数存扵其間乎雖然人事¶
<pb:KR4e0004_SBCK_015-9a>¶
之盡誠之以勝天自非主之者疊矩重規求其持久而不墜¶
若此或未之見也讀予文者尚念昔人搆締之艱而&KR0071;承扵¶
無窮㢤咲岩名善愈族某氏明之昌國人說法嗣仲芳倫公¶
耆舊僧宗鉉咲岩同邑人是寺之役其功爲最多繫之以銘¶
曰¶
皇矣&KR0090;教自西徂東丕建塔廟牖于民&KR0168;青天震雷以&KR0717;群¶
聾蹶然以興豁爾而聡句容之墟白土之里川媚山輝靈龢¶
萃止彼阿練若䧺焉中峙由梁洎元成壞凡幾有偉一師飛¶
錫而嘆不創寳&KR0001;妄邪孰閑白業&KR0001;感在彈指間靡仆不起¶
何闕弗完湧殿峩峩飛樓㵝㵝像變嚴嚴&KR0394;夾晣晣觚稄騰¶
翔丹艧絢麗兠率天宫下移人世粤自興戎刼火颺埃荘嚴¶
勝域鞠爲草萊此獨巋然鸞鶱鳯廽都人聚觀一何壮㢤賦¶
形两間固囿乎数人㝎勝天如鳥建羽千里&KR0108;飛&KR0014;令顛墜¶
式纉式承胡寕弗顧寳華楼閣不渉有無光明發舒號爲毗¶
<pb:KR4e0004_SBCK_015-9b>¶
盧徧覆大千了無欠餘凡爾方&KR0129;攝心澹泊来居来㳺無證¶
無作大史勒文因病注藥尚祛昏迷同歸妙覺¶
　　寂照圓明大禪師壁&KR0280;金公設利塔碑¶
禪師諱寳金族姓石氏其號爲壁&KR0280;生扵乾州永夀縣之名¶
胄父通甫宅心&KR0025;厚人號爲長者母張氏亦嗜善弗倦有桒¶
門持鉢乞食以&KR0026;音像授張且屬曰汝謹事之當生智慧之¶
男未幾果生禪師白光煜煜然照室㓜恒多疾&KR0414;綿衾枕間¶
父母疑之曰此児感祥徴而生其冝歸之釋氏乎年六嵗依¶
雲寂温法師爲弟子既薙落受具戒徧詣講肆窮性相之學¶
對衆演&KR0003;纍纍如貫珠聞者觧頥巳而撫髀嘆曰三蔵之文¶
皆標月之指爾昔者祖師&KR0003;法天華&KR0813;紛金蓮湧現尚未&KR0014;¶
出離死生况區區者邪即更衣入禪林時如海真公&KR0035;正法¶
幢扵西蜀&KR0051;雲山中亟徃見之公示以道要禪師天起疑情¶
三二年間&KR0397;食爲廢偶携筐随公擷&KR0188;扵園忽疑坐不動厯¶
<pb:KR4e0004_SBCK_015-10a>¶
三時方窹公曰爾入㝎耶禪師曰然曰汝何&KR0001;見禪師曰有¶
&KR0001;悟爾曰汝苐言之禪師舉筐示公公非之禪師寘筐于地¶
拱手而立公又非之禪師厲聲一喝公&KR0108;前揕其&KR0909;使速言¶
禪師築公&KR0909;仆之公猶未之許咲曰塵勞暫息㝎力未&KR0014;&KR0055;¶
也必使心路絶祖&KR0419;透然後大法可明耳禪師聞之愈精進¶
不&KR0520;遂出參諸方憇峨眉山誓不復粒食日採松柏啖之脇¶
不沾席者又三年一念不生前後際㫁照體獨立物我皆如¶
自是入㝎或累日不起甞趺坐大&KR0035;下溪水横逸人意禪師¶
已溺死越七日水退競徃視之禪師燕坐如平時唯衣濕耳¶
一日聽伐木聲通身汗下如雨嘆曰妙喜大悟十有八小悟¶
無筭豈欺我㢤未生前之事吾今日方知其真耳急徃求證¶
扵公反覆相辨詰甚力至扵曵傾禪榻而出公曰是則是矣¶
翼日重勘之至期公扵地上畫一圓相禪師以䄂拂去之公¶
復畫一圓相禪師扵中増一畫又拂去之公再畫如前禪師¶
<pb:KR4e0004_SBCK_015-10b>¶
又増一畫成十字又拂去之公視之不語復畫如前禪師扵¶
十字加四隅成卍文又拂去之公乃總畫三十圓相禪師一¶
一具答公曰汝今方知佛法宏勝如此也百餘年間參學有¶
悟者世豈無之&KR0014;明大機用者寕復幾人無用和上有云坐¶
下當出三虎一彪一彪者豈非爾邪爾冝徃朔方其道當大¶
行也無用蓋公之師云先是禪師在㝎中見一山甚秀麗重¶
楼傑閣金碧絢爛諸佛五十二菩薩行道其中有招禪師謂¶
曰此五䑓山秘魔岩也爾前身&KR0113;道其中靈骨猶在何乃忘¶
之旣寤遂逰五臺山道逢蓬首女子身&KR0013;五綵弊衣赤&KR0085;徐¶
行一黒獒随其後禪師問曰子何之曰入山中爾曰&KR0005;何爲¶
曰一切不爲良久乃没叩之同行者皆弗之見或謂爲文殊¶
化身云禪師乃就山建靈鷲庵四方聞之不逺千里&KR0018;餱糧¶
来獻者日&KR0813;紛也禪師悉儲之以食㳺學之僧多至千餘人¶
雖丁&KR0010;大儉亦不拒也至正戊子冬順帝遣使者石至燕都¶
<pb:KR4e0004_SBCK_015-11a>¶
慰勞甚至天竺僧指空久㽞燕相&KR0019;&KR0014;前知號為三百&KR0010;人¶
敬之如神禪師徃與叩擊空瞪眎不答及出空嘆曰此真有¶
道者也冬夕大雪有紅光自禪師室中起上接霄漢帝驚嘆¶
賜以金紋伽&KR0058;衣遣歸明年已丑復召見延春閣命建壇禱¶
雨&KR0186;應賜以金繒若干禪師受之即以振飢乏民又明年庚¶
寅特賜寂照圓明大禪師之號詔主海印禪寺禪師力辤名¶
香法衣之賜殆無虚日自丞相而下以至武夫悍&KR0005;無不以¶
為依皈已而懇求還山洪武戊申¶
大明皇帝即位于建鄴明年巳酉燕都平又明年庚戍詔禪¶
師至南京夏五月見　上扵奉天殿且曰朕聞師名久¶
以中州苦寒特延師居南方爾遂㽞扵大天界寺時¶
召入問佛法及&KR0017;神情状奏對稱　㫖又二年辛亥冬十月¶
朔　上&KR0005;設普濟佛㑹于鍾山　命髙行僧十人涖其¶
事而禪師與焉賜伊蒲譔扵崇禧寺　大駕幸臨移時方還¶
<pb:KR4e0004_SBCK_015-11b>¶
明年壬子春正月既望諸沙門方畢集　上服皮弁服¶
親行獻佛之禮夜&KR0005;半　&KR0217;禪師扵圜悟関施摩陀伽斛法¶
食竣事　寵賚優渥夏五月悉粥衣盂之資作佛事七日乃¶
示微疾　上知之親御翰墨賜詩十二韻有玄関書倍¶
已成正&KR0116;之言　天光昭囬人皆以為榮時疾已革不&KR0014;詣¶
闕謝至六月四日沐浴更衣與四衆言別正&KR0109;危坐日&KR0005;瞑¶
弟子祖全智信請曰和上逝則逝矣不㽞一言何以&KR0064;白扵¶
後世邪禪師曰三藏法寳尚為故&KR0083;吾言欲何為夷然而逝¶
世夀六十五僧臘五十又九後三日奉龕茶毗扵聚寳山傾¶
城岀送香幣積如丘&KR0092;或恐不得與執紼之列露宿以俟之¶
及至火滅&KR0023;五色舎利齒舌數珠皆不壊紛然争取&KR0069;土為¶
盡禪師體貌豐偉端重寡言咲福慧双&KR0085;&KR0001;至化之故其在¶
山也捧&KR0085;頂禮者項背相望其應供而出也持香華擊&KR0394;樂¶
而迎者在在而是不啻生佛岀現其行事多可書弟子散之¶
<pb:KR4e0004_SBCK_015-12a>¶
<pb:KR4e0004_SBCK_015-13a>¶
顱水赴雲趨無間儉豐香積之充且妥其躬其名上聞便蕃¶
宸恩来自帝閽扵赫　皇明遣使奉迎舘于神京龍文¶
成章日晶月光欝其寵榮(叶)四衆&KR0001;依胡不寕兹而亟其歸¶
㤗山崔崔一旦其頽靡人不哀有崇者岡白虹吐芒設刹之¶
蔵¶
　　故同安沈府君墓碣(有序)¶
考功主事沈彰服衰經踵門拜且泣曰彰幸生盛際忝&KR0013;官¶
使&KR0059;&KR0060;自念先府君之年僅五十又二爾忠孝之道不可以¶
兼致驅馳王事二三春秋方敢納禄而歸以竭烏烏之&KR0059;情¶
孰意上天不佑而府君以洪武五年十二月二十日棄我諸¶
&KR0012;閱三月訃至擗踊攀號無&KR0001;逮及即上其事中書授法比¶
持服&KR0005;不逺四千里南還卜某月日奉柩車窆于同安西山¶
之阡在蓮花鞠花两&KR0280;之間又復自念府君死矣而先徳不¶
可死者亘百世猶一日也苟不圖文顯刻以昭示後人不孝¶
<pb:KR4e0004_SBCK_015-13b>¶
愈大焉敢持奉常賛禮黄仁狀前事以請唯先生&KR0140;矜之濂¶
不敢辤謹按状府君諱祥字遂初姓沈氏其先光之固始人¶
唐末之&KR0333;有諱某者始遷扵莆陽圖譜厄扵兵燹莫紀其世¶
次曽大父某祖澤民父善夫娶張氏旣生府君而来主泉之¶
永春簿遂再徙于泉城及府君之長又三遷扵同安上官才¶
之薦爲縣之際㽞倉使非其&KR0001;好也府君事父母盡孝視扵¶
無形聽扵無聲唯&KR0178;有毫髪咈其意至正甲午大盗起安溪¶
鄉民皆風雨散去府君&KR0018;毋夫人避海中嘉禾島盗躡其後¶
府君爲盗&KR0001;掠幸以計脫而夫人不知&KR0001;&KR0244;府君蒼黄冐賊¶
鋒求之晝夜呼號不飲食者三日始&KR0023;見巖冗中母子相抱¶
持悲喜交集時夫人春秋髙且有疾府君欲渡海囬翔風鄉¶
以居装槖既于盗手其計無&KR0025;出乃質其子彰扵鄭氏&KR0023;錢¶
千緍爲買舟之資暨還一月餘始徃贖彰以歸府君伯仲者¶
亡季夭府君事兄起宗如其父泉布羞服之屬凡有&KR0001;需輙¶
<pb:KR4e0004_SBCK_015-14a>¶
上之風檐月牖時相與歗歌杯觴淋漓几杖暱比数日不聚¶
首中心欿然不怡先是主簿君殁塟泉之南門外後九年夫¶
人亦卒&KR0463;火連綿權厝主簿君墓側及是兄復殁府君匍匐¶
徃泉城畢棺歛之禮乃歸同安檡地扵海山之陽欲迎夫人¶
之柩藏焉巳而&KR1008;然出涕曰吾父母生則同室死則異冗乎¶
吾兄父母之&KR0001;遺魂魄或有知其䏻獨處異郷乎扵是甓三¶
竁而共薶之當主簿君居莆陽貲産頗豐府君悉譲與群従¶
兄弟錙銖無&KR0001;覬而别&KR0035;家扵同安其遇甥福全&KR0057;盡恩意¶
南安&KR0254;田以畮計者七十有五悉以&KR0140;之無靳色莆陽宗黨¶
有来謁者必倒屣迎舘翕翕煦煦唯恐弗之㽞暨别去復餽¶
焉閭井知府君之行交口稱之曰良士良士云府君當元之¶
季知世&KR0005;亂具&KR0046;者之服&KR0055;蟄不出自號之曰㕓&KR0046;髙人韻¶
士或来即之相與賦詩以爲樂視世之聲&KR0395;熏灼者若&KR0005;凂¶
焉娶&KR0019;氏生三男子長即彰通詩訓故學較藝福建鄕闈取¶
<pb:KR4e0004_SBCK_015-14b>¶
第十一名文解有司貢至京師㑹　朝廷需賢之急不俟會¶
試南宫選入吏部爲考功主事階承事郎次曰寛次曰英嗚¶
呼&KR0019;有之孝悌者天下之大順也人之行義有重扵斯二者¶
乎推而爲忠爲信爲有别其有不自兹者乎君子之學&KR0014;植¶
乎其大者豈不爲厚倫重本之勸乎然則府君之行其可銘¶
以銘曰¶
猗若人行之臧撫上下恊圓方丁時艱㓂搶攘念我毋情盡¶
傷日號呼走遑遑盻白雲涕霑裳旣覯止色斯康奉厥兄䔍¶
天常儐&KR0508;豆釃酒&KR0308;和孺樂日洋洋惟孝弟善之綱朂後昆¶
矢不忘¶
　　故松陽周府君阡表¶
括之松陽有行義之士曰周君休休而有容循循而雅飭自¶
其髫稚嚴父棄&KR0162;君輙&KR0014;自勵于學擩嚌乎經畬優柔乎藝¶
苑伯仲之間交相摩切積功既久繕性禔身之間以荘以敬¶
<pb:KR4e0004_SBCK_015-15a>¶
弗敢自釋上下化之春風盈扵户庭棠棣歌扵州里薦紳之¶
家罔不歆&KR0233;焉君不以爲功而澤物自見當嵗儉甿&KR0032;無以¶
食尫&KR0484;&KR0005;踣君曰是不可不振也度力而給其粟旱勞頻仍¶
及厲&KR0017;爲菑害沴氣紏蟠十室而九君曰是不可不禜也亟¶
斬牲以禱于神俗尚氣而善闘錐刀之末&KR0108;襼而疾詬流連¶
縣庭每爲吏&KR0001;魚&KR0079;君曰是不可不正也有赴愬者方爲辨¶
曲&KR0514;訟爲衰止屬元季兵亂郡國繹騷石抺&KR0005;軍帥師来鎮¶
栝凡武勇文學之士悉以禮聘而詢其謀猷聞君賢延而與¶
語恱之辟爲千夫長&KR0005;軍廓清群憝君與有功焉未幾乃引¶
退都布寛衣放情丘&KR0676;間當風䟽日鮮與一二逄掖&KR0025;容觴¶
咏日莫忘返年甫五十又八不幸以洪武庚戍九月某日卒¶
家明年辛亥二月某日塟麗水縣㦤徳鄕徐北里之原禮也¶
君諱紹祖字光遠其先家㫪&KR0092;髙祖&KR0098;文始来遷曽祖梓宋¶
郷貢進士祖留道&KR0025;元兵討臨漳叛㓂有功擢管軍千戸父¶
<pb:KR4e0004_SBCK_015-15b>¶
鑑毋某氏君配室則王氏也前五年終翰林侍講學士危公¶
銘其墓生丈夫子二曰華曰蓮孫男五曰文韋曰文煥曰文¶
炫曰文煇君殁後四年二子奉縣文學洪文震狀来請墓上¶
之文以期不死扵親余聞墓之以有文古也殷比干之銅槃¶
漢梓潼之甎誌皆是也後世易之以石且植表扵隧矣人子¶
不死其親者&KR0005;如是乎在余惡&KR0014;辤有若君之行義脩扵身¶
儀扵家庭惠澤&KR0013;扵州里&KR0001;以&KR0717;善導民者誠有禆扵王化¶
君子不謂其進可乎嗚呼麟之振振既淑且仁卒以羙夫身¶
綏綏者罷日肆其威監人之髓而剥人之頥其相去亦不遠¶
而嗚呼有崔者岡林樾欝蒼惟君之&KR0001;蔵千載之下幸毋壞¶
傷是爲表¶
　　題趙模千文後¶
左右内率府録事參軍趙模集右軍行書爲千文模在唐有¶
&KR0014;書名甞與韓政諸&KR0081;貞馮承素等奉&KR0217;臨摹蘭亭逮今猶¶
<pb:KR4e0004_SBCK_015-16a>¶
有存者予扵秘府頗見之最喜其善用筆而正&KR0289;恒在畫中¶
&KR0001;以度越諸人也歟此本係鮮于奉常家蔵者神采&KR0057;沈著¶
不露可寳也¶
　　故黄府君墓碣銘¶
予従烏傷黄文獻公㳺識公従子仲華甫進承公話言退與¶
仲華磐桓華川上温潤如瓊瑶使人不忍厭去公薨世大變¶
甲兵滿天地東西各不相聞及　真人起臨濠廓清六合¶
予入侍講禁林㑹浙江行中書新貢士至有黄昶者来叙世¶
契問之實仲華諸孫復叩仲華何如則作土中人五年矣爲¶
太息者久之昶彜従予入史局幾一載間自撰仲華行状涕¶
泣請銘仲華名橒仲華字也自㓜嶷然有立出與群童敖歩¶
武有度不失尺寸郷先逹韙之暨長撫世酬物悉中&KR0096;度州¶
里譁然稱之曰&KR0014;父兄素儒懦疆畎爲豪右兼并仲華&KR0108;厲¶
致家之肥悉納金贖還自是益敦仁厚行貧而貸泉者不責¶
<pb:KR4e0004_SBCK_015-16b>¶
其息稍弗&KR0014;庚焚劵示之或有忿闘者赴愬于門仲華聽已¶
指曰爾言曲爾言直皆心服去且曰得黄公片言賢扵縣令¶
長十人避兵石門山一婦疲卧荒榛時㳺&KR0016;已迫仲華命媵¶
女扶以奔與諸婦同寝食㓂退詢其家歸之然終不識其靣¶
性至孝親疾進藥劑無時夜不遑甘寝及没衣禭棺竁之費¶
咸出扵&KR0059;不忍煩諸兄文獻公剛介子弟鮮得懽心仲華曲¶
承其意酣觴&KR0015;談煦煦如陽春親屬有使酒難近者且復誎¶
仲華&KR0025;容白其利害卒至改行仲華行事多&KR0011;此他不&KR0014;悉¶
書仲華卒扵吳元年三月十一日其月某日葬扵崇徳郷平¶
洋原先墓之次夀六十七世系遷移之詳文獻公已見諸圖¶
記曽大父堮宋承節&KR0048;元贈嘉議大夫禮部尚書上輕車都¶
尉追封江夏郡矦妣徐氏追封江夏郡夫人大父鑄贈中奉¶
大夫江浙等處行中書省參知政事輕車都尉追封江夏郡¶
尉追封公妣童氏追封江夏郡夫人父&KR0270;妣喻氏仲華配室¶
<pb:KR4e0004_SBCK_015-17a>¶
&KR0019;氏生子三璨琥瓉女一&KR0244;劉如珪孫男四永昶庚敏予帷¶
閥閱之家鮮克由禮有若仲華閑雅整飾抱齊魯諸儒至行¶
孰謂非賢邪予故特銘之以爲&KR0717;善之&KR0135;使人人取則仲華¶
其不爲三代之民矣乎銘曰¶
中恬而熈外㢘而隅惟義之是随大振厥家尚質去華肫肫¶
乎無涯有巋者山有冽斯泉靈氣之欝芊體魄斯安継以永¶
年¶
　　崆峒雪樵賦(有序)¶
劉君宗弼家于贑之空同山陽學贈而文雄甞擢進士第入¶
教成均出任浙江部使者之&KR0009;聲光已赫然矣君乃退然弗¶
居方以空同雪樵自號其殆顯幽一致者歟非賢而有徳者¶
盖弗䏻也君間請濂賦其事雕䖝篆刻之學老且亡去黽俛¶
操觚雖用賦體而比物成義爲多君之西還或歌扵清泉白¶
石問山靈聞之未必不辴然一&KR0015;也其辞曰¶
<pb:KR4e0004_SBCK_015-17b>¶
伊空同之㧞起&KR0006;鎮嶠南之靈區翠旓&KR0813;其蕩空&KR0006;播顥氣¶
之&KR0331;綏章貢挾以北流&KR0006;盎&KR0095;脉之滋&KR0254;穴遥通扵龍翕&KR0006;¶
&KR0020;蟠亘扵欝&KR0012;信地維之奥宅&KR0006;爲靈真之&KR0001;都則有白鵞¶
羽人黄唐丹士闢玉爲房鑄金成&KR0112;仰帝青以布帷撥赤霞¶
而啓笥悼下土之坌獨凌剛風以逕度惟彭城之仙子&KR0006;式¶
爛柯之遺&KR0100;謂靈奕之可&KR0026;&KR0006;意翩翩而遐舉裘剪鹿肥之¶
花屨約芝田之蘂巾割湘雲之枝鞶&KR0039;彩鷮之尾傷胡麻之¶
未飯愛白石之堪煑踰洞真之石扉借脩月之寳斧期緱笙¶
之下臨&KR0006;庻緑文之可㖟于時玄冬届朔氣交水腹堅金莖¶
髙二鶴夜語獨鳥晝韜莽六花之聚白合溟涬扵空寥幻九¶
清之秘景闢太素之神苞奪人目睛&KR0006;若流汞翻空而不㝎¶
一白無地&KR0006;如爛銀炫燿扵霜皐瓊林玉&KR0035;疊頴聮柯條頓¶
亡扵春緑蘤巧綴扵晴梢乃陟瑶磴乃依氷樾膚中寒而生¶
鱗指屡僵而弗屈丁丁許許不遺餘力巳枯成采方長不折¶
<pb:KR4e0004_SBCK_015-18a>¶
玉屑随聲而輕堕霜莖&KR0029;雲而&KR0004;積束以九真之赤藤附以¶
千年之苓魄既消揺而咏歸忘蕉鹿扵今昔歌曰我采我樵¶
&KR0006;太濛之野萬&KR0035;瓏&KR0785;&KR0006;玉光照夜孰&KR0014;相&KR0025;&KR0006;與霓旌而¶
俱下扵是築石竈繙金經飬神火煉黄寕汞生水虎之窟鉛¶
出火龍之扃液承太乙之珠機運元華之精憑&KR0264;抽之卦劵¶
植鄞鄂之丹城逮伐毛而洗髓致隂爍而陽凝種芝扵瓊玉¶
之山折桂扵廣寒之庭領衿佩扵橋門集鵷鷺扵王庭白簡¶
霜飛繡衣春明近一出而持斧使九夏之生氷㝎棄風而来¶
歸&KR0006;&KR0005;瀛洲之先登隔人間之風雨&KR0006;&KR0205;真凡之異程至若¶
西隣之子沈酣羶葷屏亀香&KR0892;笙火花春葆階舞楚銀舘歌¶
秦黄塵迷南華之夢弊屣嗤東郭之貧樂鍾鼎之遺&KR0233;厭&KR0196;¶
霞之近醇尚父釣渭阿衡耕莘或封齊扵東海或致君扵華¶
勛齊出處扵一&KR0151;肎變志扵屈伸世&KR0813;紛&KR0006;麗以新蠟代薪¶
&KR0006;傷芳辰翻海水以爲霖&KR0006;曽莫濯夫㳺塵孰不化爲胡燕¶
<pb:KR4e0004_SBCK_015-18b>¶
&KR0006;依華榱之飛文丹禽鳴夫空谷&KR0006;亦寥寥之一聞彈樵歌¶
之逸響&KR0006;&KR0009;緑綺扵秋旻歌曰若有人&KR0006;在蘭厓止白虎爲¶
使陟崇&KR0470;止皓毳逥飊敷天葩止虚白内朗絶纎瑕止仁斧¶
義&KR0439;龍锵鳴止鵜膏匪施痂弗形止剪彼薪樗扶松栢止飬¶
賢大鼎熟以烹止天下爲公大道行止遡風屹立思盈盈止¶
宋學士文集卷第十五　宋文集卷五¶
<pb:KR4e0004_SBCK_015-19a>¶
<pb:KR4e0004_SBCK_015-20a>¶
