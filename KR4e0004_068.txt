# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.265436
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 68
#+PROPERTY: FILE SB04n0229-068宋學士文集-卷第六十八.
<pb:KR4e0004_SBCK_068-1a>¶
宋學士文集卷第六十八　芝園續集卷第八¶
　　元故國子&KR0021;酒孔公神道碑¶
尭舜禹湯文武及孔子德皆聖人惟孔子不得位而功最盛¶
天於恒人有一善且昌其後昆况德充天地功施萬世而身¶
不食其報者乎堯舜禹湯文武皆王天下故子孫受其祉有¶
限孔子無位故餘慶遺澤&KR0013;其子孫者無竆自斯民之生未¶
有&KR0002;孔子之德而無位者也亦未有孔子之傳世乆逺而襲¶
爲封君者也嗚呼天之報聖人其在兹乎公諱克堅字璟夫¶
世家魯之曲阜孔子五十五代孫也曾祖曰之厚贈大夫濟¶
寜路總管輕車都尉祖曰浣累贈通議大夫禮部尚書上輕¶
車都尉皆追封魯郡矦父曰思晦嘉議大夫襲封衍聖公累¶
贈通奉大夫河南江北等處行中書省參知政事䕶軍追封¶
魯郡公謚文肅曾祖妣女真氏祖妣李氏妣張氏皆追封魯¶
郡夫人公少廓逹通敏日誦千餘言始冠逰學成均通春秋¶
<pb:KR4e0004_SBCK_068-1b>¶
左氏傳文肅公薨襲封衍聖公階嘉議大夫元重紀至元五年¶
上䟽請&KR0113;飾廟像順帝可其奏賜山東暦日錢之半給其費¶
命&KR0101;察御史族人思立持楮幣二萬五千緍勒碑以紀成績¶
至正六年中書謂公爵與階不&KR0091;奏陞之制授中奉大夫易¶
銅章以銀十五年&KR0685;章政事逹世帖木爾薦公明習禮學徴¶
爲同知太常禮儀院事以子希學襲公爵是年冬帝親郊公¶
攝太常使盛服䄡然登降有容&KR0026;者&KR0091;爲達禮御史大夫雪¶
雪言公才冝近侍左右拜中䑓治書侍御史公辭歸明年拜¶
山東道肅政㢘訪使既受詔復辭會山東兵亂公率家人北¶
行次藁城丞相賀太平奏召公爲集賢直學士希學爲祕書¶
卿遣使者即藁城&KR0120;之公至燕都處盗毛貴犯畿甸且逼廷¶
議棄燕遷關中公曰天子當社稷宗廟俱爲存亡烏可棄而¶
它之今勤王之兵頗衆與之决戰盗可平也如公言盗果敗¶
去十九年遷禮部尚書知貢舉時四方士避亂多集都邑公¶
<pb:KR4e0004_SBCK_068-2a>¶
請設流寓科以取之是年冬&KR0096;陜西行臺侍御史李思齊及¶
察罕帖木兒二軍争秦隴相攻朝廷不能制陜西行省丞相¶
帖里帖木爾納思齊降&KR0005;命張良弼禦之公及中丞&KR0061;渙諍¶
曰不可二軍不敢舉兵犯奉元豈其力不足㢤特以無名耳¶
今納其叛&KR0005;而出兵禦之是引乕使噬也丞相不從渙亦&KR0013;¶
劾去公怒曰謀之不善亂且至矣遂自劾而歸月餘二軍及¶
良弼戰干鹿䑓奉元果陷二十二年除國子&KR0021;酒帝賜上尊¶
太子書大成殿額以賜公以世亂不樂居位竟謝病歸闕里¶
營别業城南以居後起公為集賢學士資善大夫不就復以¶
公為山東㢘訪使卒不起二十八年¶
皇上手&KR0457;趣公入覲待以賓禮而不名賜以廪禄不煩以職¶
郊祀必致膰肉撫勞甚至洪武三年春以疾告遣中使存問¶
疾篤　詔還公于家給驛以行賜白金百兩文綺八端它錢¶
物&KR0091;是三月二十八日次下邳新安驛薨于舟中壽五十有¶
<pb:KR4e0004_SBCK_068-2b>¶
五希學奉䘮歸以六月十三日塟于孔林去孔子墓&KR0002;干歩¶
公寛厚樂易事親有礼遇族黨有恩與人交不為掩覆計度¶
一以誠信豊下羙髯容止甚都順帝以福人&KR0091;之公娶張氏¶
濟寜路總管子仁女封魯郡太夫人丈夫子九人長即希學¶
次希說希範希進希麟希鳳希順希尹皆元國子生希贇其¶
季也女一人適某某孫男九人曰訥曰証曰某某女五人希¶
學今資善大夫襲封衍聖公每&KR0010;朝正于京師　上&KR0194;&KR0236;¶
之甚厚以&KR0061;渙狀來請曰先公沒今十年而墓道之石無文¶
以刻恐休德不聞于來世人其謂何濂甞獲識公且與希學¶
善雖老矣其&KR0216;不銘銘曰¶
天命大聖為萬世師廓幽昭潛&KR0040;施日輝功加尭舜位則不¶
有歛其遺澤以昌厥後歴年二千有興有亡五千餘世封君¶
相望自矦而公愈逺彌貴桓圭衮衣肅&KR0005;祀事惟公紹家敦¶
大且文人曰休㢤聖師之孫入為秩宗左禮右樂格于幽明¶
<pb:KR4e0004_SBCK_068-3a>¶
上下&KR0098;若亂兵趋燕宗社震騫君臣合謀棄而西遷公曰不¶
然君死社稷以正伐亂勝不以力王師焞焞如乕如&KR0411;盗遁¶
難夷公實啓之關陜之間&KR0005;驕胥噬彼謀不臧以水止潰公¶
謂元戎世方興亂無失厥防以速其叛言&KR0391;不從不臧是爲¶
禍&KR0005;迨身云何弗歸璽書迎拜俾掌&KR0022;教大訓宏謨敷聖之¶
道&KR0095;宇曰隳位其可居退&KR0113;于家琴瑟詩書¶
皇明御極取聖爲則陟降帝庭禮儀有翼生享其榮死篤其¶
承云誰致然聖澤休明惟聖之澤如山如川有址有源以求¶
厥傳&KR0071;聖惟賢守位惟德昭績垂聲後嗣是式¶
　觀音石賛¶
乕林翁君祥卿得圓石一大可五六寸上現圓通大士妙嚴¶
寳相坐寳蓮華善財童子合&KR0050;侍側盖大士住不可思議觧¶
脫門能以神變作諸佛事攝受衆生大則示化真身於陀怛¶
洛迦山小則&KR0009;影像於一木一石不假人為自然天造無非¶
<pb:KR4e0004_SBCK_068-3b>¶
自慈&KR0598;中發現祥卿因請濂作賛以&KR0139;神功以示闡提生我¶
慢者賛曰¶
玄黄既肇分白石即受質斯時未有佛云何能應現千刼皆¶
佛化難以時節拘刼&KR0004;與刼終常居&KR0299;光上石本無情物其¶
頑無與等&KR0004;無感通者云何佛示像微塵刹土中塵塵皆是¶
佛有情與無情本來同一體諸佛亦無數動曰那由他云何¶
圎通佛獨此示神變圎通於支那夙有大因縁&KR0001;以不㑹捨¶
如母之憶子如來談諸相皆是虚妄集云何自着相&KR0154;以&KR0474;¶
迷網由相以悟性正如指指月見月指則忘寧有繫執故以¶
此四者&KR0026;唯知佛願弘聖凡盡融攝調御菩提心假石&KR0139;云¶
異超岀思慮表既非圖繪力又匪鐫勒功幻成妙嚴相七寳¶
作瓔珞&KR0578;目結跏坐正以慈&KR0598;故用警闡提者徒爾増我慢¶
當知神通力乃復有斯事始悔未見時口出不净語如仰首¶
唾天唾還着面故愚癡誠可念寜&KR0216;加斥逐我願大地人無¶
<pb:KR4e0004_SBCK_068-4a>¶
不知三依見石非見石見佛亦非佛但見無量光各自心中¶
發編照十方界明如日月燈十方諸品&KR0011;盡得諸佛智¶
　　夕佳楼頌¶
夕佳樓在乕林西山中去城僅五里所文明海慧法師始作¶
之法師修習西方&KR0026;想當日如懸皷時必面西作禮舉唱佛¶
&KR0197;㓕妄歸真不使毫髪散亂其命名夕佳雖取陶潜氏語意¶
盖他有所屬也法師之子具庵玘公復能丕弘父業法華一¶
宗恒籍之為大法&KR0179;&KR0023;濟度者甚衆具庵以樓徴文為述頌¶
曰¶
大雄妙嚴清净海攝受無&KR0065;有情衆生念念在散亂猶如火¶
生積薪間儵忽起㓕不暫停乃以神通方便智教之繫念專¶
於一惟彼西方安飬土無量夀佛之&KR0001;住琉璃宫殿黄金地¶
九品蓮䑓池中生衆鳥寳林能演法極樂永㫁一切苦其土¶
正值日沒處衆生知用日為觀舉頭見日如見佛開目閉目¶
<pb:KR4e0004_SBCK_068-4b>¶
盡明了佛光觧破諸暗故心定如山不可移性中如如&KR0139;日¶
相四教修行随觧進能想&KR0001;想各異證三藏有見皆生㓕通¶
則無寳如幻化二教皆以事定故别知本性元是佛次苐觀¶
中可馴致圓門妙觧&KR3275;然殊心具一切依正法以具縁即心¶
日現法界心起法界日此則名為空假中非三非一即三一¶
用智破惑&KR0139;自性猶大醫王出良藥入口&KR0044;惱變清涼種種¶
觀法斯苐一奥從大法來真丹修者習者無量衆&KR0115;覩如來¶
親接引身乗七寳金剛䑓一弹指頃生彼國海慧尊者&KR0036;弘¶
誓嚴潔斯樓建道塲毎當山氣夕佳時遥注西方作禅觀尊¶
者行成生上品有子夙具大乗&KR0266;本性之日常在目妙朦光¶
明時發見我生本是菩提種誤嬰世網未觧脱暮年遘比殊¶
特事如飲醍醐生慶快願結樓煩净社縁西向落日志心礼¶
唯心唯色妙難思當處&KR0139;現無非佛¶
　了圜銘¶
<pb:KR4e0004_SBCK_068-5a>¶
嗣漢天師張真人宇&KR0004;築室龍乕山中修錬瓊丹動静兩忘¶
巳而神聚氣凝混含為一至和坱圠返乎太&KR0004;真人既&KR0023;覩¶
内景之秘因題其室曰了圜&KR0001;以識也玄貞道士為原玄牝¶
之㫖而勒銘曰¶
髙上洞玄陽隂之根凝和攝真是謂崐侖中有三關七㽔守¶
閽上絶霞表下淪洞&KR0115;遡而索之黄房絳庭靈明潜通空澄¶
浄泓真人之居規中為城龍帔鳳舄&KR0149;裙飛翻左挾元英右¶
衞白元仰睨太朦嘘氣成雲化生萬神合妙為眞昇眞玉虚¶
朗契洞淸哀厥下士麄&KR0126;莫澄神随形化降于北隂迺勑雷¶
電指麾六丁授以赤書制魄攝魂還乎混沌閉絶九門南陽¶
熈真爽朗秀英三靈發曜八素唘瓊出入泥丸翺翔紫淸羽¶
葆先導&KR3631;臺後登與天為徒振古長存¶
濂既作是銘或謂假象取喻而多廋辭&KR0154;若著明言之嗚¶
　呼斯豈言之可明㢤然而人身之内有至虚焉絲絡之&KR0001;¶
<pb:KR4e0004_SBCK_068-5b>¶
　群凑命蒂之&KR0001;由生不&KR0029;八偶巍然中居此謂神之庭氣¶
　之母真息之根也人能存神於兹則性自復飬氣於兹則¶
　命自正神與氣未始相離分之為二合之為一其殆化源¶
　也歟然欲了之則未易為功也鳥之伏鷇不足以言温陶¶
　之烹瓦不足以言凝鑑之照形不足以言明勝是三者庻¶
　幾氣神混合自然成真而猶未忘乎迹也盖有非神之神¶
　而行乎九天非氣之氣而超乎九地方&KR0001;不䏻拘小大不¶
　能計而了之名且不立矣了之名茍未泯如隔紗縠而&KR0026;¶
　明月耳著明之言固無越於此然亦精粕而巳爾&KR0095;苴而¶
　巳爾何是以言了㢤或者一咲而去因不欲棄而書諸銘後¶
　　趙子昻像賛¶
文運中微頽波日靡公起東南作天一柱天人之表帝王之¶
孫麟㳺鳯翔珠明璧温歴試中外遂居禁宻其名之升與日¶
同出彼檢邪者腐䑕敗豚何能病公臭&KR0126;自聞三百年間西¶
<pb:KR4e0004_SBCK_068-6a>¶
東萬里雄嗚一代如公者幾公貌如玉公文如金變化莫測¶
照耀古今¶
　　吴道玄&KR0026;音賛¶
觀音妙智力頓超塵沙界吴生縱善晝徒能具凡体我假六¶
神通欲冩光明蔵須彌以為筆太虚以為&KR0083;經歴無量刼但¶
成一&KR0215;眼此眼若開時十方俱照了一塵一沙中有眥觀自¶
在¶
　　雲谷偈¶
雲岀谷中境也氣之&KR0001;寓也道陵師沙門也其以雲谷自&KR0197;¶
是寓乎寓者也若以一眞法界言之凡&KR0001;寓者皆妄也况妄¶
之人妄者乎一旦心空法空則諸妄皆真矣何雲谷之有㢤¶
為說偈以明之偈曰¶
白雲出空谷此是山中境上士以自&KR0197;是心随境轉我日本¶
無雲雲出亦非谷終日徧太虚不着於一處我心能轉之一¶
<pb:KR4e0004_SBCK_068-6b>¶
一皆自在此為空谷義上士當聽聞聞聞了不聞頭頭皆是¶
道苟着於　&KR0065;但見谷中雲&KR0004;如一縷絲漸成兠羅綿敷布¶
於四方遂成澤物功此是苐二門&KR0004;非真實義勿謂老書生¶
妄意談般若¶
宋學士文集卷第六十八　芝園續集卷第八¶
