# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.414303
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0229-049宋學士文集-卷第四十九.
<pb:KR4e0004_SBCK_049-1a>¶
宋學士文集卷第四十九　芝園集卷第九¶
　　故詩人徐方舟墓銘¶
庚子之夏皇帝遣使者奉書幣起濂扵金華山中時則有若¶
青田劉君基麗水葉君琛龍泉章君溢同赴召遂出雙溪買¶
舟沂桐江而西忽有羙丈夫戴黃冠服白鹿皮䘮腰綰青絲¶
繩立扵江濵揖劉君而𥬇且以語侵之劉君亟延入舟中葉¶
章二君兢来讙謔各耴冠服服之竟欲載上黟川丈夫覺之¶
乃止濂疑之問扵劉君曰此何人斯諸公乃愛之深耶劉君¶
曰此睦之桐廬徐舫方舟也濂故聞方舟名亦起而皷噪爲¶
驩共酌酒而别聲迹不相聞者乆矣自時厥後葉君出守南¶
昌殁于王事後五年章君爲御史中丞以卒又後十年劉君¶
亦官至御史中丞受封伯爵投老于家復以一疾不起又二¶
年濂亦乞骸骨還山白髪垂領頽然成老翁矣今年冬来朝¶
京師忽方舟之子膺持中書舎人史靖可之状來謁隧道之¶
<pb:KR4e0004_SBCK_049-1b>¶
銘則知方舟之死已歴一十二年嗟夫人生如&KR0009;石火電光¶
真不堪把玩如此良可悲㢤濂因語膺以舊事爲之悽惻者¶
乆之乃序述其事曰方舟故簮纓家自㓜有俠氣好馳馬試¶
劍兼善攻毬踘之戯視拘拘法度士如無物稍長幡然悔曰¶
此豈君子道㦲即從師受章句爲進士業操觚爲文輒爛然¶
成章巳而又悔曰是如蠧書蟬出入于故&KR0083;中何有終期㢤¶
人生貴適意&KR0154;習古歌詩以吟咏性情庻㡬少遂其願耳先¶
是睦多詩人唐有皇甫湜方干徐疑李頻施肩吾宋有髙師¶
魯滕元秀世&KR0197;爲睦州詩派方舟悉取而諷咏之鈢肝劌賢¶
期超邁之乃巳積之旣乆圓熟璀璨明珠走盤而玉色交映¶
也方舟猶以爲未足出逰江漢淮浙間與明士相摩切而詩¶
道益昌江浙行省參知政事蘇君天爵聞其賢力尉薦之方¶
舟曰吾詩人爾其可縻以章&KR0807;耶竟避築室江皐曰苦吟於¶
雲烟出殁間翛然若與世隔因自&KR0197;曰滄江散人天大雪獨¶
<pb:KR4e0004_SBCK_049-2a>¶
泛舟釣江中終日戀戀若不忍舎去見者疑其非世間人元¶
季兵亂益韜閉不出易爲𨼆者服人莫知其蹤跡所在有瑶¶
林滄江二集各若干卷唐詩通考若干卷蔵扵家云方舟平¶
居喜怒不形于色無急歩無疾呼罔測涯際性尚風義宛陵¶
羅氏率五百&KR0204;来避兵方舟衣且食之病者注藥死無所歸¶
則擇地蔵之乆而弗&KR0520;事平具巨舟載其還家至正丙午正¶
月九日方舟以疾卒夀六十八其年某月日塟于某縣霞川¶
之原君子稽其自號題曰詩人滄江徐方舟墓表其志也方¶
舟髙祖某宋四川制置使曽祖某某路提舉常平公事祖某¶
始自淳安遷桐廬今爲桐廬人父子竒元中順大夫平江路¶
緫管府治中致仕妣皇甫氏妻張氏有婦道前二十九年卒¶
子三人長曰行蚤世次曰𪔂次即膺以文學受薦授淮安桃¶
源丞女二人適某某孫男九人曰某曰某(云/云)孫女二人未¶
行濂謂君子出䖏固立志之不同然亦有命焉當劉君之出¶
<pb:KR4e0004_SBCK_049-2b>¶
也衘方舟以𨼆自髙数欲挩起之會有故而止方舟𫉬終老¶
扵山林亦起偶然之故㢤予思方舟其人而不可得俯念疇¶
昔衋然傷情乃歴序其故而銘之曰¶
有才不施一發乎詩日星月露草木走飛人事變遷可&KR1358;可¶
悲舉無遁情入我範圍咳唾所及皆成珠璣一旦觀化䰟無¶
不之非湧醴泉定生靈芝昭徳之符千載弗戯洪武丁巳冬¶
十一月具官宋濂造¶
　　故叚母夫人劉氏石表辭¶
濂朝　京師有儒其衣冠者介翰林典籍羅奎上謁容止儼¶
雅言辭有倫粲然經緯交錯無龎雜乖牾意心竊竒之叩其¶
姓則廬陵叚氏其名則徳輔也扵是延之上座以傾其所&KR0082;¶
言徳輔避席而請曰徳輔先子之殁也歐陽文公實銘其墓¶
先夫人&KR0071;䘮巳十九年而懸繂之碑未有刻文惟執事者期¶
焉予旣竒徳輔意其母有賢行使然及覽周靖所述状果與¶
<pb:KR4e0004_SBCK_049-3a>¶
見符廼為之序曰夫人劉氏諱妙福字某其先居臨江祖大¶
𠦑始遷長沙父仕隆存心澤物施槥櫝以千計母吴氏夫人¶
㓜敏彗剪製紉結之事不學而能終日不出閨門即出足跡¶
有恒度可坐而數也執父䘮哀戚甚不御酒肉至于服終州¶
里慕其人争致行媒欲聘以為婦父皆辭去叚氏初家廬陵¶
龍溪與臨江鄰郡迨子開者亦徙長沙聞其子士龍又賢乃¶
歸之夫人奉尊章䖏先後咸中禮節媪御率其化無有&KR0842;戾¶
之行内外斬斬九族同辭譽之曰懿㢤若婦叚氏其彌昌乎¶
尊章亦安之家政小大悉屬之夫人絲髪不以縈懐夫樂與¶
才士大夫㳺夫人喜見顔色戒媵侍具酒&KR0308;脯醢以燕饗之¶
唯恐其亟去父家諸子析㸑分以上田夫人謝不受及其衰¶
也百物多取給無厭辭毋䘮塟薶祭祠諸費皆自夫人出夫¶
既先卒夫人恐或廢斁以為前人羞益加整比而家遂大穰¶
夫人生徳輔其弟徳文則李氏所産夫人撫育如一體人見¶
<pb:KR4e0004_SBCK_049-3b>¶
綵衣翩翩雙舞夫人之側盎然入春風中不識其爲異母也¶
二子長亦克自負荷撫世酬物本扵一誠子弟無公庭之跡¶
諸事不欲上煩夫人夫人至是春秋亦髙&KR0010;時坐中堂子若¶
孫鴈行立堂下前後進觴爲壽驩如也至正壬辰兵大變夫¶
人同徳輔避還廬陵徳文留長沙守先世兆域越六年而亂¶
愈熾夫人復徃南昌以徳文在長沙也日夕出涕遙望曰吾¶
兒徳文何時而来歸乎徳文亦泣禱上下神祗謺不見母不¶
肉食戊戌春二月徳文忽從間道而至母子相見喜極翻成¶
悲慘八月移吉水潼江庚子六月移梅林渡夫人病暑而卒¶
其月之某日也年七十一辛丑正月十八日祔塟龍溪之先¶
塋夫人二子即徳輔徳文奉夫人盡孝屡扵刀㦸叢中傾貲¶
以救母群㓂義之嘆息而去人稱爲二孝子女一人胡氏出¶
也適聶孟宣廣東宣慰副使以道之子也孫男六人毅礪徵¶
鳯溥盛孫女一人適某曾孫男一人辛祐曾孫女五人皆在¶
<pb:KR4e0004_SBCK_049-4a>¶
室予聞婦人無非無儀故其賢行不出扵閨門必得令子而¶
後著如夫人者是巳予年耆而神昏言且不能成章凡有求¶
文者&KR0186;俯首控辭今扵徳輔獨不然者以有𨵿&KR0212;倫之重也¶
銘曰¶
夫人之行貞且則左蹈矩彠右繩尺何以致斯在慎敕秉心¶
如絃絶偏蝕内外肅穆儼若一陽明煦嫗銷隂慝九族&KR0026;感¶
亦歸徳仁賢上聞天為惻豺虎交横不敢迫况有令子文五¶
色温温出言有倫脊幽光丕昭勒貞石黄金可銷&KR0006;銘不泐¶
　　題危太朴隷書歌後¶
學必慱而後所見精非惟諸經奥旨皆當研摩至扵𨽻書之¶
學漢魏以来其運筆結繩多不同苟不歴考其變何以充其¶
知識而祛流俗之陋㢤吾友危先生太朴作𨽻書歌一篇贈¶
四明汪君大雅備括諸碑之所自且歴䟽之亹亹千餘言不¶
休嗚呼世以空虚之學浮談強辨如蠭起泉湧者視此&KR0154;知¶
<pb:KR4e0004_SBCK_049-4b>¶
愧㢤大雅方以𨽻學知名扵時復能惓惓扵先生之詩裝潢¶
&KR0670;蔵惟謹則其尚徳之心為不可及巳¶
　　䟦徐氏譜圖後¶
余在㓜時聞金華有&KR0330;齋徐公諱澄字清伯宋淳熈丁未進¶
士起家教授邵州官至中大夫福建路提點刑獄公事風節¶
行義與義烏徐文清公僑並稱世&KR0197;二徐&KR0330;齋生知南陵縣¶
事静孫南陵生嚴州司戸參軍木潤咸淳辛未進士&KR0197;能継¶
父學者與弟咸淳戊辰進士文潤夀皆百&KR0010;司戸生應虎應¶
虎人稱為文蔚先生通諸經&KR0057;長扵詩且善書立碑碣者多¶
求焉鮮于奉常樞極噐重之累應進士舉不利遂授徒以終¶
其身先生生季泰亦善讀父書以文學稱季泰生敏文采英¶
發縣自諸生貢入成均為弟子員敏間来謁問之乃知先生¶
之介孫予常拜先生扵菱湖上先生所期望者甚大今見敏¶
如見先生焉予竊恠其書詩之澤何能數世不替如此及敏¶
<pb:KR4e0004_SBCK_049-5a>¶
以譜系圖相示則知&KR0330;齋之父贈大中大夫瓊大中之父太¶
府尹綸太府之父九府君衡皆積徳樹善有以致之其所由¶
来非一日矣嗚呼賢㢤敏悼譜牒厄扵兵燹無以知其詳悉¶
心搜訪得数&KR0083;扵蠧蝕之餘欲重為編輯奉父之命求予為¶
之題識故書其所聞者系扵末簡徐氏&KR0004;居汴梁其遷金華¶
自九府君始云¶
　　葉氏先祠記¶
昭武葉存恕詣予𠕅拜求記其先祠予不得辭記曰惟葉氏¶
世為著姓自宋&KR0004;則然南渡後有諱武子字誠之者是為息¶
庵先生受業扵新安子朱子之門淳熈中擢進士第歷官至¶
秘閣修撰出知䖏州以終在郡有異政感召至和一年嘉禾¶
生二年麥秀兩岐三年瑞芝産于庭郡人士&KR0355;石紀徳麗陽¶
祠中䖏士生主管機宜文字伯忧機冝生修職郎宏銑修職¶
生將仕郎安將仕生光祖興祖有文行用薦者署建寕縣學¶
<pb:KR4e0004_SBCK_049-5b>¶
教諭数世以来祭祀之節並依朱子家禮從事興祖慨念先¶
祠舊在所居之東偏規制淺陋無以展其孝思乃即中堂分¶
為龕室者四以奉息庵而下神主傍親之無後者以其斑祔¶
祭以四仲月正至朔望則三謁焉郡士黄鎮成實為之記元¶
季毁于兵興祖哀慕不能自已復捐&KR0059;田百畆入樵谿書院¶
以祔祀息庵逮至　國朝凡學校之田悉籍于官而祠又廢¶
興祖之志猶不怠卜地扵城東三十里曰虗壇築先祠一區¶
奉之如禮經始扵洪武四年六月落成扵明年正月屋以間¶
計者五錢以貫計二十千且歸田四十畆收其入以給牲醪¶
之用功適成而興祖卒光祖之子存恕興祖之子夀孫思先¶
徳之當報念諸父之艱勤宗微㣧薄或不足以&KR0018;荷恐渉不¶
孝復入田以畆計者六十通前為百畆擇宗人之良者掌之¶
春秋之祭因得不廢其承先志以&KR0073;後昆者蓋甚切也嗚呼¶
三代盛時大夫士有位于朝者始有田禄以享其親後世之¶
<pb:KR4e0004_SBCK_049-6a>¶
俗不皆三代若也葉氏之家乃能以義起禮因地之利建祠¶
以祀其先不亦孝子仁人之用心也㢤予因為之記使刻扵¶
真石為其子孫者尚思引而勿替以延祐扵無窮也¶
　　桂氏家乘序¶
桂本&KR0078;姓魯公族季孫後也相傳周末有季楨者與其弟桂¶
挾䇿以干諸侯楨為秦愽士&KR0013;害桂懼禍且及遂謀詭姓遁¶
身因即其名取字異而音畫不同者各命四子為姓示不忘¶
厥&KR0004;也伯子曰桂奕居幽州守墳墓仲子曰昋突遷冀南朱¶
虚叔子曰炅奨徙齊之歴山季子曰炔装移河南城陽自後¶
四族流布多見諸紀載或謂睦與桂同音而出睢弘者固非¶
或謂東漢末衞尉昋横分其四子各係以姓者亦失之也奕¶
之子孫仍居幽燕五代之亂劉仁㳟㩀幽州兵連禍結乃扶¶
携南渡散居廣信上饒九江興&KR0038;池陽䂊章成都諸郡而居¶
信之貴溪者曰仔郷任南唐為静邉總轄使至宋加檢校國¶
<pb:KR4e0004_SBCK_049-6b>¶
子祭酒兼殿中侍御史有功于世鄉人廟而祝之其後人擢¶
科第躋𩔰仕者凡數十人而興&KR0038;之永興明之慈溪皆自貴¶
溪分而慈溪一族則出扵祭酒之孫可昇亦多由進士入官¶
至今支系&KR0057;盛逮我　國朝徳稱以明經為　太子正字陞¶
晋王傳受知　两宫令望隆蔚徳稱從弟仲&KR0096;擢忠之鄷都¶
令孟誠知惠州河源縣復皆以政學聞仲權家食時乃合諸¶
族譜圖及行状碑志遺文釐為九卷曰桂氏家乘命徳稱之¶
子中書舍人慎徵予序之慎嘗從予學因為撮其樞要冠于¶
篇端嗟夫氏族之學古昔所甚重浹漈鄭漁仲著為通志其¶
中二十畧唯氏族最備然而墨台氏逃難而改為墨牛金之¶
子亦因避害而易為牢漁仲謹識之而不敢忽重變古也予¶
故特書桂之所出為魯公族者其意亦猶是爾桂氏之嗣人¶
尚思有以謹其傳焉予旣作此序巳客有以秦之篆𨽻與後¶
世正稭異未必其畫之同疑出好事者之傳會殊不知𨽻書¶
<pb:KR4e0004_SBCK_049-7a>¶
出扵秦之先而與今之楷書正𩔗要不可以此而&KR0205;少之也¶
因并及之¶
　　故朱府君文昌墓銘¶
予居浙水東時得朱君好謙之文嘆其善扵修辭惜未及與¶
其交而好謙殁于兵及来　京師又得好謙從弟文昌詩閱¶
之冲澹𩔗漢魏雄健如盛唐復嘆曰何朱氏一門之多賢㢤¶
未幾國子助教曽君旦&KR0004;同文昌冡子堅持知嘉定州事張¶
&KR3121;状来謁墓道之銘蓋文昌之死巳四年矣予重違曽君之¶
請不敢辭文昌諱嗣榮文昌字也姓朱氏出唐散&KR0016;常侍滿¶
之後滿本歙人来徙金溪明暘里世為衣冠甲族宋道州營¶
道丞登生太學上舎生恢之恢之生銓銓生貴清貴清生仲¶
梓文昌父也元初避地桃峯復遷家焉文昌治舉子業甚精¶
通毛氏詩訓故折&KR0454;扵朱子之&KR0003;毫分縷析唯恐不合情性¶
之真下筆千餘言不休走試江西鄉闈立論與有司不合即¶
<pb:KR4e0004_SBCK_049-7b>¶
棄去一假古律詩以自見歴代諸大家皆探微索隠必&KR0082;得¶
其㫖趣而後已用工之深出語輙驚人然不特精扵詩甚輕¶
財仗義尤人不易及少時嘗以錢粟貸扵人一旦自責曰蠅¶
頭之利其能汨没男子之志邪悉集受貸者扵庭取其所留¶
質劑面焚之其後家单無旦夕之儲恬不為恠人有憫其貧¶
畀良田百畆者文昌疑其不義辭弗受鄕友罹患難屬文昌¶
為之觧紛餽白金一鎰為文昌壽文昌𥬇曰吾雖貧亦惡用¶
是㢤卒直其事而還其金至正壬辰江淮兵動里之無頼少¶
年相挺為變其首禍者頗與文昌㳺乃来&KR0003;曰公蔵噐于身¶
不以此時取富貴尚何俟&KR0088;文昌叱之去遂與絶交未幾竟¶
敗沒文昌宗黨知事變不測椎牛釃酒起兵為堡障屹然孤¶
立數年而群㓂不敢犯文昌之謀為多偽漢陳友諒犯南昌¶
諸郡相&KR0071;䧟文昌曰此非吾軰之力可攴盍各逃死乎乃挈¶
一族入閩中雖備嘗險阻畧無怨悔意後五年　國兵取江¶
<pb:KR4e0004_SBCK_049-8a>¶
西州縣皆入職方文昌始還鄉里卜居澄源上遺落世故絶¶
無毛髪縈心所不忘者唯詩耳因扁其室曰嘯雲軒云東平¶
穆敬来爲縣欲起文昌爲縣學師文昌曰吾老矣唯消摇林¶
壑爲冝耳横經講道豈所堪㦲因固辭而去性愛佳山水自¶
謂得堪輿家不傳之秘稍暇輙布韈青鞋登陟不少倦不幸¶
以洪武七年二月十四日卒夀五十六𫠦著書有政鑒若干¶
卷燬于兵尚存詩詞三百餘首題之曰燹餘集娶王姜二氏¶
王先十九年卒子二曰堅曰重堅即請銘者孫二曰振振曰¶
繩繩孫女一某年月日卜塟明暘里長岡山文昌𫠦自擇也¶
夫詩之爲教務欲得其性情之正善學之者危不易節貧不¶
改行用捨以時夷險一𦤺始可以無愧扵兹如君者蓋近之¶
矣世之人不循其本而競其末徃徃拈花摘𧰟以爲工而謂¶
詩之道在是惜㢤銘曰¶
詩之爲教著于禮經温柔敦厚本諸性情君子讀之豈惟多¶
<pb:KR4e0004_SBCK_049-8b>¶
識玩其指歸感善懲逸我甑生塵我衣懸鶉非義之物肯受¶
諸人如斯學經庻可無愧&KR0335;連光景敢曰吾事彼蒼者山秀¶
色可餐洗心滌慮是躋是攀髪猶未皤嗒然&KR0026;化何有短長¶
無晝不夜長岡之原桂老水寒䰟魄未歸兹焉是安惇史造¶
銘詒爾孫子慶源方深其流瀰瀰¶
　　故贈奉議大夫磨勘司鄭公墓志銘¶
温之平陽有剛毅之士曰曲全公諱采字季亮姓鄭氏賦性¶
分特唯道之從不屑屈人下年二十而其先人捐舘州里群¶
少年怙其氣𫝑因公少孤欲肆其狎侮公奮然自勵曰大丈¶
夫有髯如㦸肯受狗䑕軰侵凌乎束書出門㳺浙河之東西¶
道經金華金華為部使者治𫠦使者聞公至請見之既見竒¶
其才將辟為府史公以為辱巳力辭而出時仲兄講授崑山¶
公趨就之年巳二十有四矣仲兄勉公以學公始肆力扵六¶
經群史間冬大雪輙擁重衾厚懞而坐夏熱蚊蚋且&KR0976;人則¶
<pb:KR4e0004_SBCK_049-9a>¶
<pb:KR4e0004_SBCK_049-10a>¶
<pb:KR4e0004_SBCK_049-11a>¶
<pb:KR4e0004_SBCK_049-12a>¶
習之陋志卑而氣歉撫世酬物一以詭随為務公之剛毅凛¶
凛不逐物變移其君子之人歟雖然申棖親㳺孔子之門尚¶
不以剛許之剛在古人亦甚以為難有如公者其君子之人¶
歟縱不得享人爵以行其志而天爵之在躬固皦然無愧也¶
是冝銘銘曰¶
哲人立志以剛為質遵道而行不詘扵物不屈者誰東歐之¶
賢其賦自天其直如弦狗䑕肆欺翩然東去歴覽山川𤼵舒¶
壮氣綉衣使者一見稱竒争言可吏謝而去之乃潜厥心乃¶
㳺六藝乃騁辭章&KR0147;以俯侚繩尺徃試有司意我矯亢黜去¶
不疑大𥬇而歸肥遯不出英英白雲生我几席滛林化水殺¶
我黍苗生民嗷嗷孰地可逃走白上官雙淚如注中誠感通¶
卒蠲乃賦化此呻吟而為謳歌仁人之言計功實多室如懸¶
罄心則好施視彼顛連如巳顛躓觧衣恤寒縮食濟饑貪夫¶
聞之寕不愧而俗衰民散師道不立冝&KR0335;一鑑為世楷則胡¶
<pb:KR4e0004_SBCK_049-12b>¶
為長逝魂入九泉獨留遺文虹光燭天餘慶𫠦鍾有子䏻令¶
出鎮方嶽敷政柄隧道之章載&KR0045;清芬佞人讀之當為裭魂¶
　　故贈承事郎大府㫁事官尹府君墓誌銘¶
國朝之制凡入官者自七品而至扵第一咸得推恩及其先¶
人官有崇卑故其恩有隆殺焉今刑部尚書尹性其為大都¶
督府㫁事官時嘗請于　朝得贈其父府君如某官階承事¶
郎母章氏封宜人性既䖍奉命書櫝置惟謹復用黄綾謄為¶
副墨具冠服佩綬如法焚燎扵府君墓下性竊自念　皇靈¶
如天覆燾九圍惠澤沛滂兼&KR0013;存殁苟不圖文勒諸琬琰何¶
以上昭　帝力下示後昆乃屬其友鄭君思先采掇群行成¶
状而徴濂為之銘濂按状府君諱元良字子貞㑹稽人也世¶
為簮纓巨族曾祖某祖嗣宗父恂元温州路平盈庫副使妣¶
李氏府君温而克毅卓識異扵人事二親鞠躬盡瘁惟恐逆¶
其志副使君殁于温府君不惮二千里之逺渉濤江而往艱¶
<pb:KR4e0004_SBCK_049-13a>¶
難險阻莫不備嘗雙足為之皴裂扶櫬而歸卜宅兆蔵焉當¶
是時二弟某某尚㓜府君聘致名講師訓之以經朝夕督䇿¶
之恩意備至及長各為授室巳而乞析㸑甚力府君止之曰¶
兄弟同一氣而生猶手足之為四體其可分之乎弗聴府君¶
指田之磽&KR0484;者曰此予之𫠦愛也指器之苦窳者曰此予之¶
𫠦嘗用也盍歸我&KR0254;土嘉具悉譲與之閭井以為難&KR0014;先是¶
府君之&KR0025;父兄既耄且貧仰食扵府君家二妹亦未有𫠦適¶
至是各異居咸倀倀無𫠦之㡬欲堕淚性甫七&KR0010;告府君以¶
其故且曰非吾父是依將疇&KR0025;邪府君喜曰爾真吾児也正¶
符吾志遂獨養耄者終身&KR0346;奩貲以嫁其妹性後入官&KR0057;以¶
㢘勤戒之其言踰千百云府君雖老𦒿學不厭六經群史㒺¶
不研究之毎晨興挾𠕋映簷光而讀稍倦輒拄頰㸔雲出入¶
巖岫間夏然如在塵外有嘉賔至令庖丁治酒殽相與劇飲¶
酣觴淋漓燭不見䟦不止也故為之婣連者則曰尹公其吉¶
<pb:KR4e0004_SBCK_049-13b>¶
人㢤為鄉鄰者則曰尹公信端士也大氐皆得其驩心云府¶
君壽七十又一以洪武己酉正月甲寅卒于家其年九月丙¶
申塟會稽縣廣陵鄉黄龍山之原禮也配即宜人男三人長¶
即性近擢今官階通議大夫次&KR0096;次&KR0004;女二人適同郡司馬¶
升金傑孫男四人經質敏學經早卒女一人予早聞性名知¶
其制行之卓其居官也如氷清玉潔誘以黄金滿槖弗顧也¶
今幸與之同朝又知其精扵法家之學操心平恕不使有寃¶
民非府君家教之篤其&KR0014;致然耶若府君者其可銘巳性今¶
位居六卿之中扵法得加贈他日榮光下燭泉壌重榮又當¶
濡毫為性紀之銘曰　越有君子篤行于家涖事必誠質¶
而不華事親如天跬歩不&KR0111;洞洞屬屬唯敬是將親殁于温¶
蒲伏徃迎扶襯夜哭水為失聲鞠育諸季竭其恩勤扶翼覆¶
護如親之存耄者養之弱者嫁之營之經之以遂我私春秋¶
既髙謝絶塵氛拄頰凝視山川出雲賔至如歸劇飲而讙夜¶
<pb:KR4e0004_SBCK_049-14a>¶
深月落聲出戸間積善之餘無欝不舒有子升朝朱衣金魚¶
皇明如天䘏典攸崇澤漏九泉于以&KR0134;忠廣陵之鄉嘉𣗳欝¶
蒼太史勒銘永世其蔵¶
　　元故湖州路徳清縣尹陳府君墓銘¶
吏部主事陳咨詣予言曰咨試藝京畿時先生實爲主司屡¶
欲求銘先府君墓已而授河南行中書檢校官書有程竟弗¶
𫉬遂前志及仕銓曹而先生謝事東歸晝夜恒懸懸入思今¶
逢先生朝　京師敢奉同郡宇文材𫠦摭事状以請惟先生¶
𢌿矜之予按状府君諱嗣■字仲貞姓陳氏世居湖之長興¶
其先出自漢太丘長寔寔傳若干世曰某宋臨安丞臨安生¶
某遷居郡城之南以貲雄于鄉年九十乃終生某積學勵行¶
有聞于時自號爲庸齋庸齋娶施氏無子擇&KR0025;子爲之&KR0071;惟¶
府君風指孤鶱足以當其意因後之府君性軒豁開口吐肝¶
膽好傾貲結賔客或有急難輒&KR0162;金以濟之既而曰人不可¶
<pb:KR4e0004_SBCK_049-14b>¶
以無教不教惡足以明&KR0212;倫乃建義塾聘致名師州里子弟¶
願&KR0025;者悉聴其入材多有成元季汝頴兵發蔓延浙水西髠¶
鉗盗販者相挻為變府君推牛釃酒聚年少徤兒授以控扼¶
之䇿盗不敢侵其境㑹　朝廷遣使者詔民入粟拜爵府君¶
慨然曰國家有急豈臣子顧私時邪首往應詔輸粟二千斛¶
使者大恱即以上聞著府君徳清縣主簿徳清湖之属邑府¶
君素知其土俗視事始閱&KR0010;吏懾人懐曽未㡬何張士誠據¶
姑蘇兵䧟湖州城守臣退居徳清府君曰杭為東南方面之¶
&KR0009;徳清實杭之北門徳清破則杭無寘足之地矣冝急保之¶
遂與上下謀竭力死守軍食或不&KR0071;以身仕之江浙行省平¶
章政事買术丁方總兵事上其功状陞為尹逹識帖木爾時¶
以行省右丞相承制行事欲招士誠降命府君持檄諭湖州¶
偽師以離其黨與府君慷慨請行既至偽帥延之上坐府君¶
為敷陳大義何者為順何者為逆逆則罹禍順得受福繩繩¶
<pb:KR4e0004_SBCK_049-15a>¶
千餘言偽帥不覺屈𦞃城遂来歸丞相大恱而府君不幸以¶
母憂去自時厥後府君度時事不可為累辟不起以至正某¶
年某月日卒于歸安縣之寓舍享年四十又五以某年月日¶
𦵏于烏程縣三碑鄉賢子塢先塋之次娶吳氏有賢行頗渉¶
獵書史至扵隂陽醫卜種𣗳之書皆通其義後府君若干年¶
卒遂合𦵏焉子男子四長即咨次某次某次某孫男二某某¶
嗚呼府君以卓犖之才少見諸用巳焜燿鏗鍧若此况使盡¶
其𫠦藴者乎然而炳扵㡬先長往山林而不之返非賢而&KR0014;¶
爾乎今逢六合載清禮樂文物之盛比隆唐虞而府君巳逝¶
不及見君子寜不為之太息乎雖然府君有子以科目入官¶
政跡昭著府君雖死其不死矣乎銘曰¶
天之生材或塞或通秪繫扵時𫠦以不同有倬陳君氣岸弘¶
整表裏一如錙銖無𨼆里有急難&KR0162;金如泥蹈彼水火必思¶
救之欲明&KR0595;倫我建我塾載&KR0045;師訓開其耳目元季政龎亂¶
<pb:KR4e0004_SBCK_049-15b>¶
如沸&KR0325;浙河之疆烽火煌煌奮襼大呼聚厥勇士持爾干戈¶
捍我鄉里出粟&KR0024;官勾稽簿書𨼆然堅城㓂不可踰封豕長¶
蛇據我大府奉檄往諭氣可攝虎義嚴辭勁直中其機不覺¶
屈膝請䧏恐遟相臣嘉之謂爲俊傑軍威大振孰得而遏君¶
則曰噫此胡可爲大厦將傾一木莫支尋以憂去遂臥不起¶
朝飡烟霞暮采蘭芷令終于家州里咸嗟有材莫展時乎命¶
耶靈風肅然吹彼𣗳魂&KR0006;来歸妥此幽隧¶
　　脩慎齋記¶
修慎齋者中書&KR0122;葉杞孟堅之𫠦自名也孟堅之言曰杞居¶
括州麗水之陽父母俱存兄弟無故足跡皆不出里門一家¶
之和其祥氣殆可掬而有也頃因鄉里推擇習刑法之學扵¶
大府遂充貢来&KR0047;京季弟孟年實與之偕行朝夕奉承甚謹¶
既而中書𨕖爲刑曹史閱一載陞爲令史父在家聞之有書¶
来曰刑曹决天下之獄獄情萬變爾勿使有寃民朝夕洗心¶
<pb:KR4e0004_SBCK_049-16a>¶
滌慮以承上官不可循一髪私羞服之用當扵我乎給之苟¶
違我言必將辱扵吾矣自時厥後有&KR0025;括来者輒致書一年¶
之中不下五十畨書中之言無異扵前時𫠦云父猶恐書不¶
&KR0014;盡逹也復使仲弟孟才来致備用諸物且申言之留連再¶
月依依不忍别既别歸吾父問其状甚悉喜曰爾徃終勝簡¶
牘之徃還然又不若吾親見爾兄為稍慰耳時赤日如火即¶
詣縣給過𫠦直抵&KR0047;京一相見頃悲喜交集晝夜訓&KR0346;之比¶
前為尤詳且曰今　朝廷清明㢘吏無不登乎樞要尓當氷¶
雪其操他日衣繡還鄉以慰慈母𠋣門之望豈不華㢤亦留¶
連再月而歸杞亦念父不置越数月適年勞及考急謁告東¶
歸諸弟聞之驩迎三十里外杞升堂展拜問起居父子相抱¶
持喜極不&KR0014;成語曽未㡬何部檄下州中趣杞上道父不忍¶
子行潜然出涕乃陽謂杞曰幸因爾行得為錢唐一㳺庻攬¶
湖山之勝杞知其故力止之不&KR0025;既至杞又止之還父復曰¶
<pb:KR4e0004_SBCK_049-16b>¶
姑蘇抵此三百六十里耳其風物比錢唐尤勝吾何可還必¶
至彼乃與爾别既至杞又止之還父復曰姑蘇至南京不逺¶
矣我之情事尚未與爾畢之可遽先還耶杞遂不敢言扵是¶
同至又再踰月而别嗚呼世之為父者孰不知愛其子如吾¶
父之深切十百之中不知寜㡬見耶杞夙夜佩服戒言惟恐¶
辱其先因耴經中脩身慎行之語名其寓居之齋曰脩慎願¶
為杞記之予聞仁人孝子之思其親何時而&KR0014;巳耶山不足¶
為之髙海不足為之深此無他昊天㒺極之恩終不可得而¶
喻也杞䏻不忘此時之思朝夕以之一動也脩慎一静也脩¶
慎則無&KR0018;尓父之望矣杞尚朂之㢤¶
　　故&KR0828;府君墓碣銘¶
吳郡有名世之醫曰倪府君諱維徳字仲賢其先家于汴梁¶
曽大父某宋某州防禦使生秀文值宋籙既訖乃挾醫術㳺¶
大江之&KR0047;遂擇郡之吳縣居焉秀文生𪔂亨䏻紹家學有聞¶
<pb:KR4e0004_SBCK_049-17a>¶
<pb:KR4e0004_SBCK_049-18a>¶
<pb:KR4e0004_SBCK_049-19a>¶
<pb:KR4e0004_SBCK_049-20a>¶
彦脩之殁予已銘其墓今府君之子亦復惓惓為予安得固¶
辭耶因歷其行事而銘之銘曰¶
醫者之學素問為宗猶儒治經専門是攻寒暑温涼升降浮¶
沉或&KR0647;或順制治最深随時立方始與疾同正氣旣攄邪沴¶
乃融粗工&KR0214;&KR0214;守一不移執中無&KR0096;罔契其機羣昏方酣苟¶
不力扶&KR0115;&KR0115;夜行摘植索塗三家者興上窺本原如掲日月¶
照耀天門伊誰承之作世范模東則有朱西則有倪¶
宋學士文集卷第四十九　芝園集卷第九¶
<pb:KR4e0004_SBCK_049-20b>¶
