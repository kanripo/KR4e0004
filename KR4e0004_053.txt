# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.581831
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0229-053宋學士文集-卷第五十三.
<pb:KR4e0004_SBCK_053-1a>¶
以嶽祗而與昊天抗在古所未聞質之扵禮誠有難言者乎¶
皇明御極一以禮事神而不敢褻特降　璽書正名定號曰¶
東嶽泰山之神命使者至山麓望祭勒石廟中以示敬恭明¶
神之意歷代之陋至是而盡革矣然而州邑之間復或祀之¶
如故者　皇仁溥愽&KR0025;民之欲而不忍咈其情所謂有其舉¶
之莫敢廢也嗚呼先王之禮山川有䏻潤扵百里者皆秩而¶
祭之况泰山之雲不崇朝而徧雨乎天下尸而祝之其亦本¶
乎人情㦲濂官儀曹時嘗與討論典禮因推　璽書之所及¶
以定天下百神名號亦既　奏聞列之祀典而頒行四方今¶
&KR0025;顯等之請故備書之以見禮之不可紊者如比顯等韋布¶
之士也非有官守之責而䏻致力扵神惓惓乃爾可不謂之¶
賢乎後之人尚察其𠂻而蹈其轍斯可也¶
　　題栲栳山人詩集後¶
餘姚岑公靜䏻志節之士也其居郷也人皆敬而憚之是何¶
<pb:KR4e0004_SBCK_053-1b>¶
不可乎扵是各&KR0162;私槖而興修之不足則遣緩頰之徒&KR0003;諸¶
有力者土木之材不期月而集新作&KR0230;宫以間計者三正殿¶
則葺而完之其間如&KR0230;宫之数東西二序各二十有二皆易¶
朽腐而為堅良然神道貴清靜恐細䇇之或瀆也剙外門以¶
扃鐍之像設䵝昧剥蝕者施冊艧以藻&KR0346;之殿閣深沉儀容¶
嚴&KR0346;靈颷襲人如將見之經始扵洪武十年某月某甲子告¶
成扵十一年某月某甲子仍擇純行道士周節亨為其主守¶
歸田若干畆收其粟以給羞服薌燈之費為慮甚周而成功¶
甚鉅也介濂學子葛信来求記濂聞岱宗地祗之屬不可以¶
形像求也古者北郊與享之外唯魯君得專祠扵壇亦無所¶
謂廟也其建廟設像扵桑乾河北則自元魏始魏之廟止扵¶
桑乾而已而不及乎其他也五嶽各扵山趾立廟復自李唐¶
始唐雖立廟而加之王爵猶未徧扵寰宇也四海郡縣皆有¶
廟以𥙊復自趙宋始宋則封之曰帝與昊天上帝並稱矣夫¶
<pb:KR4e0004_SBCK_053-2a>¶
以嶽祗而與昊大抗在古所未聞質之扵禮誠有難言者乎¶
皇明御極一以禮事神而不敢䙝特降　璽書正名定號曰¶
東嶽泰山之神命使者至山麓望祭勒石廟中以示敬恭明¶
神之意歷代之陋至是而盡革矣然而州邑之間復或祀之¶
如故者　皇仁溥愽&KR0025;民之欲而不忍咈其情所謂有其舉¶
之莫敢廢也嗚呼先王之禮山川有䏻潤扵百里者皆秩而¶
祭之况泰山之雲不崇朝而徧雨乎天下尸而祝之其亦本¶
乎人情㦲濂官儀曹時嘗與討論典禮因推　璽書之所及¶
以定天下百神名號亦既　奏聞列之祀典而頒行四方今¶
&KR0025;顯等之請故備書之以見禮之不可紊者如比顯等韋布¶
之士也非有官守之責而䏻致力扵神惓惓乃爾可不謂之¶
賢乎後之人尚察其𠂻而蹈其轍斯可也¶
　　題栲栳山人詩集後¶
餘姚岑公靜䏻志節之士也其居郷也人皆敬而憚之是何¶
<pb:KR4e0004_SBCK_053-2b>¶
也其出言可為世則其制行可為世範所以名閥之家雖至¶
凋瘁多藉之以自立崛起寒微之莗縦富埒公侯亦不為凌¶
躐之事設有之徃徃私相謂曰岑先生莫知之乎復退縮不¶
敢吐氣或者不知徒謂公為詩人嗚呼公果詩人也㢤廣西¶
部使者虞泰魯瞻其鄉中子也力請予題&KR0147;紀公之賢行以¶
示讀公詩者¶
　　題子昻書招𨼆卷後¶
右趙魏公所書招𨼆士一篇公自大徳三年八月改集賢直¶
學士行江浙等䖏儒學提舉至七年十月巳閱五載而公年¶
亦五十矣鄉先生方君夀甫&KR0025;其父巖南翁㳺杭提舉官署¶
時寓扵杭府故先生得見公而請書此卷也卷左有翰林待¶
制栁公長薌山長吳公題識二公皆濂所甞師事者九京不¶
可作矣披玩数四不&KR0116;淚落&KR0083;上¶
　　故仙居陳府君墓誌銘¶
<pb:KR4e0004_SBCK_053-3a>¶
古者𪔂有銘銘者自名也自名以稱揚其先祖之羙而明著¶
之扵後世也嗚呼孝子慈孫欲𩔰其親也尚矣後世不銘之¶
扵𪔂而以懸棺之石代之不自著名而假諸䏻言者述之其¶
事雖殊而其心一也台之仙居有陳瑜者自縣諸生選入太¶
學與予兒中書舍人璲交甚洽瑜方&KR0013;　㫖覈實征稅扵安¶
吉而以父憂還瑜思有以顯其親走湖州謁教授童君冀摭¶
其孝行成状復持璲書走青蘿山中請予製銘𣗳之扵墓道¶
盖瑜之先本金華人六世祖始遷而予與童君皆世占金華¶
之籍鄉人之言當取信扵世此瑜之意尤加勤者也予何敢¶
辤瑜之父諱嗣字自得母夫人青年䘮夫以貞節自持自得¶
養之無不竭其𠂻夫人春秋髙沉痾荏苒隂𧇊不足以制陽¶
痰液膠澁口鼻間氣弱不可出欝塞無以自暢自得跪床下¶
噏而吐之日以為常嗚呼汚惡人之所難近自得為之&KR0002;易¶
易然非其心誠愛親者不䏻也斯事且爾則凡謹衣之燠寒¶
<pb:KR4e0004_SBCK_053-3b>¶
藥之&KR1113;升食之蚤莫宜不言而可諭矣嗚呼人子之身親體¶
所分也何敢有焉身且不敢有則凡痒痾疾痛舉切于心生¶
養死蔵必誠必信而無錙銖之不盡焉如自得者殆將無慊¶
扵兹也使自得享有爵位則移而逹之事君也必忠惠民也¶
必仁臨下也必寛惜為時命所拘而所及者不過振其宗婣¶
卹其比鄰而已可勝嘆哉孔子之教以孝為天經地義諄諄¶
然著之扵經予學孔子者也自得孝行有如是者烏得不&KR0045;¶
之章之以為世&KR0134;乎自得性嗜學㓜時厄扵單窶晝則注意¶
米塩細務夜則𤑔薪誦書逮長家䆮饒遇有可矜輙施與不¶
靳郷黨稱為善士生扵元延祐乙卯正月十四日殁扵　國¶
朝洪武戊午三月二十三日夀六十四卜以明年已未　月¶
　　日塟扵　山之原曾祖儼祖淳父宏義母陸氏元配王¶
氏先卒&KR0071;室董氏子男子三人長瑜有文學温温然如玉即¶
来徴銘者次璞次琳皆業儒子女子二適某某云銘曰¶
<pb:KR4e0004_SBCK_053-4a>¶
家享千金埒扵封君苟于道無聞愧扵七尺之身三組銀黄¶
為鄉為郎儻昧其天常筋骸雖疆而人心巳亡君子㢤&KR0002;人¶
篤孝扵親瑞世之珍鳳風麒麟惇史造文勒石墓門以揚清¶
芬以勗其後昆¶
　　題七才子圗¶
右七才子圖盖唐檢校左僕射同中書門下平章事韓滉所¶
作滉善書得顛旭筆意𦘕則與宗人韓幹齊名其妙不待賛¶
也宋宣和間嘗入御府故用小璽識扵前後其第六璽乃帝¶
筆二字見扵義雲章及林罕偏傍記或者以此圖乃祐陵所¶
臨祐陵作𦘕固有晋唐風致然𦘕後必有署押予扵中秘屡¶
見之因知其非也或又歸之丘文播文播雖亦𦘕七才子其¶
運思平凡烏足以敵是㢤黄金白璧可得而此卷未易得尚¶
永寳之¶
　　净慈禪寺第七十六代住持無㫖禪師授公碑銘¶
<pb:KR4e0004_SBCK_053-4b>¶
臨濟之道十一傳至圓悟而益盛圓悟又五傳至破庵松源¶
兩支分峙譬諸南北二斗爛然在天光芒參列瞻者目眩由¶
是子孫布滿四海之内執法輪樞機晝夜弗停大法昭明&KR0002;¶
親覩世尊扵𦒿闍崛山一切有情無不攝授可謂極光明盛¶
大者矣有如無㫖禪師授公則松源六葉孫其授受分明證¶
悟真切&KR0394;行有足書者入室弟子文郁不逺千里持法蔵大¶
師夀公所為状来徴銘状文淵慤而無誇辤是用㩀之以成¶
序序曰公諱可授無㫖其字也一號休庵台之臨海李氏子¶
自㓜䖏童子中屹然如稚松超乎蒿菣不與之齊然　王¶
之法視塵坌膠轕&KR0002;將溷焉年十二即思舍族而去時季父¶
仲智為僧扵同里石門寺乃徃為驅烏仲智竒其風骨亢爽¶
俾至越之九巖&KR0025;萬壑&KR0026;公㳺授之内外典皆了逹大㫖十¶
九得度受具為大僧巳而嘆曰所貴為比丘者務欲究明心¶
宗爾苟&KR0414;蔽文字相中何時&KR0014;脫離邪竟杖䇿而出徧歷諸¶
<pb:KR4e0004_SBCK_053-5a>¶
名山下語多不契復退潜一室加澄靜之力久之參普&KR0116;明¶
公扵靈𨼆靈𨼆列在五山僧指盈萬其門庭嚴峻未易叩擊¶
公直入無畏問荅之頃疑情盡釋普覺以其俊爽欣然印可¶
之特命充堂司公不復辤振挈綱維四衆恱服㝷還石門白¶
巖貞公主真如𧰟禪師公制行之堅延居上座助&KR0045;正化聲¶
聞燁然騰緇素間元重紀至元六年出世大雄山之安聖執¶
香自叙實上嗣普&KR0116;之世人信之無異辤閱五年遷隆恩又¶
二年&KR0024;白巖故䖏明年行宣政院選主龍華一座十三春秋¶
百廢具興山門為之改&KR0026;公凡四坐道&KR0163;皆不出乎台境諸¶
方欲𠋣之以為重競来聘致漠然&KR0002;不聞作休庵扵西塢日¶
修凈土法門念佛三昧且曰此即禪定之功也惡可强分同¶
異哉　國朝洪武六年杭之中天竺寺以府侯之命起公主¶
寺事公勉强&KR0063;之行至錢塘江濵淨慈諸勤舊相與謀曰此¶
大善知識胡可失也天竺尚可致吾屬獨不䏻邪帥衆邀扵¶
<pb:KR4e0004_SBCK_053-5b>¶
道擁居其位公屡却之不聽色頩然不怡時當&KR0010;儉問道者¶
如雲糗粻方患不&KR0071;而施者踵至居二載擊鍵雅集衆再三¶
申精進之戒手撾皷而退歸卧竹院曶示㣲疾端坐西向召¶
左右謂曰吾將逝矣左右進觚翰請書偈公麾去之曰吾宗¶
本無言&KR0003;乃合爪連稱佛號至聲漸㣲而寂時八年八月十¶
一日也世夀六十九僧臘五十龕留七日顔貌不變用闍維¶
法&KR0025;事齒牙貫珠不壞設利羅光色晶瑩如金銀水精者徧¶
滿于地見者聞者無不哀慕太息其徒自省等歛其不壊者¶
并遺骼歸龍塔而蔵焉公儀&KR0026;雄碩識見夐卓其扵榮名利¶
養視之如無物出專法席皆迫扵不得巳㑹　朝廷設善世¶
院總統天下釋教事或&KR0134;公求檄以主名山公𥬇而不荅然¶
其所蒞之䖏不以恬退而不加之意必革其弊習新其規制¶
使可貽扵悠久所度弟子某等&KR0002;干人得其法者則某某也¶
五㑹語多肆口而&KR0003;曽不經思四方先巳傳誦不俟刋行平¶
<pb:KR4e0004_SBCK_053-6a>¶
居遇物成味率出人意表自省與文介𩔖為十卷公戒勿示¶
人亦不敢流布公之言論屡行為當時推重至扵尊賢尚徳¶
推已及物尤非人之所及叢林孰不䏻言之兹可畧云嗚呼¶
大雄氏之設教法門雖廣其所以攝妄念明真性者則一而¶
巳因根器之或不齊而誘掖化導之方不容不異有&KR0002;思惟¶
脩之道與期生安養之功咸䏻㧞迷津而升覺岸者也是故¶
先徳恒並行而不相悖宗照夀公得法扵天台詔國師圓照¶
本公傳道扵天衣懐禪師二公兼脩凈土之業俱有上品受¶
生之徴載諸方䇿可考不誣今吾授公瀕沒之際又加跌西¶
向念佛而化然而三公皆主乎凈慈者也何其重徽而疊照¶
㢤當必有其故矣昧者不察强謂&KR0026;念之未䏻忘扵形跡乃¶
好誇過髙之諭非事實也扵是直書其故使知佛法無二致¶
以為後来者之&KR0134;銘曰¶
&KR0014;仁立教廣開度門萬别千差終歸一源禪那之修曰祛忘¶
<pb:KR4e0004_SBCK_053-6b>¶
慮&KR0026;念之勤亦依真住均為攝念奚分異同一心既昭衆法¶
自融所以先徳内而不外破妄𩔰真兼行無礙公由㓜齡挺¶
然弗羣有慕空宗留神竺墳法海𡨕茫屡形嘆息掬沙筭之¶
數何&KR0014;畢持智慧刀㫁其縶維八荒洞然不懸毫絲安養導¶
師實我依怙一塵不立即為凈土空有俱息䏻所亦捐至無¶
念䖏三昧現前出世郷&KR0022;四占凈域化熱惱&KR0163;入清凉國黒¶
白歆豔如渇思&KR0308;飛錫所及熈如春陽脚踏濤江来赴天竺¶
中道要遮奪去何速南屏草木大根小莖法雨普沾軋者皆¶
萌俄結𩀱趺稱佛而化金㙜来迎白光交射何以驗之見扵¶
茶毗設利&KR0813;紜光如流離龍華之阿有塔如筍&KR0355;石鐫文為¶
世規凖¶
　　旌義編引¶
浦江鄭氏世居縣東二十五里&KR0056;名感徳里曰仁義其逺祖¶
沖素䖏士綺自宋建炎&KR0004;至今同居巳十世歷二百五十餘¶
<pb:KR4e0004_SBCK_053-7a>¶
年守詩書禮樂之教弗墜宋元二史俱載孝義傳中然其持¶
守之規前録五十八則六世孫龍湾稅課提領大和所建後¶
録七十則續録九十二則七世孫青摙府君欽江浙行省都¶
事鉉所&KR0024;皆巳勒石鋟板當時公卿大夫士所遺詩文亦𩔖¶
為麟溪集二十二卷刋示後昆今八世孫太常愽士濤復以為¶
三規閱世頗久其中當有随時變通者乃帥三弟泳澳湜白¶
扵二兄濂源同加損益而合扵一其聞諸父之訓曾行而未¶
登載者因增入之總為一百六十八則文辭之属選有繫扵¶
事實者則録之𨤲為三卷通名曰旌義編既刻板可模印請¶
言其故于篇端予與源為姻家濤為同門友而泳等又皆執¶
經&KR0025;余學義不容辭嗚呼是編之行其扵厚人倫羙教化之¶
道誠有益㢤¶
　　故浦江義門第八世鄭府君墓版文¶
浦江義門其第八世主家政者曰鄭渭字伯陽宋龍㳺丞徳¶
<pb:KR4e0004_SBCK_053-7b>¶
珪之曾孫東埜䖏士文嗣之孫元贈中書禮部郎中鑑之子¶
年七十二以洪武十年九月十九日終于家十一月二十四¶
日塟扵縣東三十里杉柏墓之原其子梴桶與其孫烱勲合¶
辭請銘扵太史氏濂濂乃為之銘曰¶
維伯陽父自㓜頴發佐諸父齊家才超然自見也泉布出納¶
及米塩細務一一鉤校使無所漏也更繇之繁身獨任之戴¶
星徃来踰三十春秋不憚煩也辭意懇欵一本諸誠無纎毫¶
人偽也化行鄉&KR0022;三尺之童率皆信服爭呼之為長者也縣¶
之大夫踵門問政告之以利病民隂受其賜也方嶽重臣嘉¶
其篤純欲辟為&KR0025;事辭不為也上䋲祖武下儀■曽循蹈矩¶
彠晝夜兢兢自惕也大田以祭儼&KR0002;祖考之臨勒石示訓戒¶
勿質鬻之也合㸑十世中更亂離左抗而禦卒使危復安也¶
羣&KR0025;同樂熈熈然如春和氣襲人見者革面也宅心忠厚不¶
動聲氣寕人加巳誓不先人也國&KR0004;定賦郡田一斛驟増其¶
<pb:KR4e0004_SBCK_053-8a>¶
半白扵當路而蠲之也姻家析貲陳之以秉彛不以巳之親¶
踈為厚薄人服其均且平也宗族有早孤者収而鞠之歛其¶
租入逮長而悉歸之也有盗持斧斤入林僮徃禦之反為盗¶
所歐僮妻徃護夫足墜塹死禁僮勿訟反遺之槥櫝也職此¶
之故聞其捐舘一郡為之出涕貴賤賢愚無間然也其妻呉¶
&KR0073;字曰靜安䏻誦詩書為一家女師足以配君子也嗚呼世¶
不逮古夫妻相虐而兄弟為仇比比皆然也有若伯陽父實¶
中流之砥柱&KR0212;倫頼以扶𣗳名教頼以増重柰何去昭昭而¶
就𡨕𡨕也青山不移流泉不改而形容不可復覩苟可贖之¶
當人百其身也嗚呼勒銘斯阡言有盡而情無窮過者讀之¶
不為之涕泗汍瀾非仁人也¶
宋學士文集卷第五十三　芝園後集卷第三¶
<pb:KR4e0004_SBCK_053-8b>¶
