# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.340763
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0229-069宋學士文集-卷第六十九.
<pb:KR4e0004_SBCK_069-1a>¶
宋學士文集卷第六十九　芝園續集卷第九¶
　杭州天龍寺石佛記¶
濂自休致以來頗一至杭憇永明慧日&KR0528;下天龍寺與永明¶
相去不五里而近其主僧月舟禪師行滿要濂出㳺寺乃唐¶
天龍尊者駐錫之地宋乹德三年吳越王錢氏爲建寳坊囙¶
名天龍王之女曾刻木作觀音像&KR0140;之至今猶存大中祥符¶
元年改額爲感業建炎三年毀于兵元泰定元年擇基於寺¶
南一百歩仍重建寺曰天龍焉寺後皆山相傳爲越王䑓竒¶
石峭秀如瑪瑙森列從寺西斜迤而上僅三十歩小塔出灌¶
莽中盖蔵天龍舎利處又斗折而北入妙荘嚴境門又西行¶
六十歩平巖幽&KR0201;鐫成無量夀佛像塗以黄金累甓為洞户¶
作攔楯護之香華之噐咸刻&KR0346;像右刻般若心經繫以太平¶
興國六年左峙石洞&KR0057;竒傍勒饒雲齋三字詩一章不能全¶
辯嚴前地夷曠月舟云欵此即寺故基柱礎尚在&KR0060;按錢氏¶
<pb:KR4e0004_SBCK_069-1b>¶
造寺在太祖乹德二年至太宗太平興國三年方納土上距¶
建立之時巳一十七年又三年方有刻像未必其&KR0004;置寺於¶
此也又東折二十歩有慈氏如朱暨天親無着侍衛七像其¶
荘嚴一如無量壽又東折三十歩又有寳陀大士像石壁上¶
刻天龍寺光明石六字月舟云石能夜現光恠故名其莊嚴¶
一如慈氏三處仍勤佛&KR0197;於石以金填之濂既周覧徘&KR0422;太¶
息頋月舟問其故月舟云斯事甚異¶
國朝洪武七年秋七月十又一日野燈發延及寺山風挾之¶
為聲&KR0020;光熖射天黒&KR0196;巳&KR0449;殿廬行滿大懼向木觀音像哀¶
&KR0197;期與殿俱燼或力解之乃脱三衣祝而焚巳而反風滅火¶
&KR0071;之以&KR0040;明日行山中藤&KR2037;榛&KR0068;盡㓜爲灰始見石像呈露¶
或井沒塵土間行滿驚喜為之剜剔澡滌命工繪飾嚴護如¶
此實其年之冬十月也先是有神光起寺西四十歩久而愈¶
明因掘地驗之&KR0023;石觀音像舁歸奉之東廡旱潦疵癘榮禱¶
<pb:KR4e0004_SBCK_069-2a>¶
立應由是依歸者衆寺得重振逮今五十六春秋矣今諸像¶
畢出似非偶然之故然寺無一肘之田毎乞食以為飬而黑¶
白之衆幾二千指非&KR0819;靈於大雄氏其能致然歟不可無以¶
示來者明公以文辭爲佛事願爲書諸碑仍累甓為室以障¶
&KR0040;風使與石像同為無極不識可乎濂聞佛之肖像古無有¶
也有之自優填主始東土衆生兢則効之恒聚土以擬&KR0394;形¶
或謂土不能悠乆復易之以木又慮木可致朽而更之以石¶
石固堅矣亦難期於無壊乃因山而鑿之庻㡬與天地同畢¶
大則數十㝷小則六七尺在在有之如來以慈憫之故感其¶
精誠時變㓜景光以歆動之&KR0236;釐䘏㣧無&KR0001;不至誠難量功¶
徳海也雖然天地亦一物也物必有壊唯本然之物佛超絶¶
萬彚而不可以成壊言人具有之而或未能思故濂之為此¶
記使讀者内&KR0026;之&KR0001;重在此而不在乎彼也寺之興復别自¶
有記非像之所繫兹不詳書¶
<pb:KR4e0004_SBCK_069-2b>¶
　　大慈山乕跑泉銘¶
乕跑泉在杭之大慈山廣福定慧禪院距城南十里而近唐¶
元和十四年性空大師來㳺兹山樂其&KR0149;氣欝盤縳庵其中¶
㝷以無水&KR0005;他之忽有神人言曰自師之來我等繳惠者甚¶
大奈何棄去南嶽童子泉當遣二乕來移師無患也翼日果¶
見二乕以&KR0050;跑山出泉甘洌勝常大師囙留止建立伽藍蘇¶
文忠公守杭日為之賦詩有乕移泉眼趰行脚之句盖紀實¶
也大師諱寰中蒲坂盧氏子得法於百丈海一時龍象如臨¶
濟玄趙州諗南泉願嚴頭奯雪峰存咸來咨叩道要則其德¶
服&KR0294;神彰灼&KR0149;異有不難致者嗚呼㧞劍刺山水為之湧折¶
腰拜井泉乃仰流武夫健&KR0005;一誠之所格尚&KR0002;此况大師心¶
悟無際者乎洪武戊午冬十有一月濂朝　京師道經山下¶
今主僧定嚴戒有道之士也亟要濂&KR0026;泉且&KR0013;法衣率其徒¶
同舉&KR0394;呪乆之泉觱沸而出若聮珠然巳而微作湧&KR0020;濂心¶
<pb:KR4e0004_SBCK_069-3a>¶
異之定嚴遂來謁銘銘曰¶
天一所形厥質乃凝潜行重淵與氣俱升至人來居地不愛¶
寳誰信淸冷生於乕蚤山后川君與道為謀肻&KR0059;一勺不師¶
之留師既留止化泉為雨式沛且旁潤于千里幻此荒墟遂¶
成寳坊群生依之為正法幢命世大才猶能&KR0124;象來㳺來咨¶
如山荅嚮伐祀雖&KR0684;聲華弗&KR0220;至今草木尚&KR0013;餘輝我於世¶
縁逢觸輒礙泉特相知獻萬珠琲擾擾征&KR0406;風埃&KR0261;瀰有素¶
者衣化而為緇願挹才波如習禪定洗滌根塵一時淸净¶
　元故寳林禪師桐江大公行業碑銘¶
古浮屠之道以堅&KR0216;刻苦為先故其慮澄欲寡而入般&KR0002;為¶
最易&KR0001;以雲居誨人為巳不貪世榮翠嚴日走聚落食或不¶
&KR0071;此無他重内而&KR0127;外也濂今得一人焉曰寳林桐江師其¶
視榮名利飬亦澹然無動于中瓶鉢之外絶無長物&KR0001;服布¶
&KR0129;或十餘年不易臨殁維&KR0316;來發遺篋欲行倡衣故事唯&KR0083;¶
<pb:KR4e0004_SBCK_069-3b>¶
衾一具而巳大咲而去嗚呼㨿位十刹之間而&KR0130;行危峻若¶
此視翠嚴雲居其爲人也何殊可不書以爲學佛者之法乎¶
師吳氏子世居嚴之桐江故因以為&KR0197;諱紹大父善母李氏¶
師神觀&KR0012;潔不樂處塵&KR1881;中一觸世氣唯恐有以涴之入同¶
里鳳山寺為沙彌稍長祝髮升壇納滿分戒&KR0059;自計曰化龍¶
之魚肻於蹄涔求生乎即日杖䇿而出上雙徑山謁大辨禪¶
師陵公公據席攝衆道價傾東南一見師大喜授以達摩氏¶
卑傳心印相與詰難者乆之師退復自計曰如來大法天地¶
所不能覆載其止如斯而巳乎&KR0205;辭去歴三吳之墟宿㽞建¶
業經匡廬泝大江之西還止湖湘漢&KR0198;間名伽監所在必往¶
叅焉諸尊宿告之者不異徑山時師復慨然曰吾今而後知¶
法之無異味也乃歸見公公俾給侍左右師益加&KR0108;勵脇不¶
沾席者數載朝叩夕咨&KR0001;以悟疑辯惑者無一髮遺憾遂得¶
自在無畏法陵公喜傳授有人毎形之於言時東海歟公以¶
<pb:KR4e0004_SBCK_069-4a>¶
天目嫡孫唱道净慈爲法擇人如沙中淘金鮮有慊其意者¶
㑹藏室闕主者乃曰必如大兄方可耳師乃起涖其職㝷以¶
心法既明而世出世智不可不竟手繙具藥寒暑俱忘毎夜¶
敷席於地映像前長明燈讀之一大藏敎凡陸千二百二十¶
九卷閱之至三過遂皆通其旨趣師之志猶未巳儒家言及¶
老氏諸書亦擇取而擩嚌之自是内外之學兩無所愧矣元¶
之至順壬申廣教都緫管府新立未乆宋諸輿論命出世嚴¶
之烏龍山景德禅寺興廢&KR0024;壊善譽流衍至正&KR0605;巳行宣政¶
院遷主金華山智者廣福禅寺寺近郡城十有餘里而城中¶
爲㢘訪使者治&KR0001;持節而來者多朝廷老臣及文學之士休¶
沐之日恒入山諏詢内與故持法者頗難其人自師之至&KR0002;¶
貴&KR0002;賤小&KR0002;大靡不嚮風恱服四方學子翕集座下甚至無¶
席受之一時法會&KR0197;爲極盛戊戌之秋院中復徇群請移住¶
義烏雲黄山寳林禅寺師堅不欲行使者凡三往返然後承¶
<pb:KR4e0004_SBCK_069-4b>¶
命明年巳亥八月朔覺體中不佳至苐七日日&KR0005;殁鳴皷集¶
衆告以永訣即歛目危坐或請書偈接筆擲于地曰縱書到¶
彌勒下生寕復離此邪翛然而化服沙門衣五十八春秋享¶
報身夀七十有四越五日行闍維之法&KR0023;舎利羅如紺珠色¶
齒牙貫珠不壞以某年月日建塔於某處藏焉師廣額髙眉¶
正容悟物使人妄意自消生平以弘法匡徒為巳任敲唱&KR0031;¶
舉鍾皷交叅未嘗少&KR0520;有求文句者操筆立書貫穿經論而¶
歸之苐一義諱間㳺戯翰墨發為聲詩和冲簡逺亦有唐人¶
遺風至於有&KR0001;建造甃石運甓躬任其勞以為衆倡手未甞¶
捉金帛悉屬之知因果者或&KR0057;之則曰吾知主法而已甞患¶
&KR0417;下疾拭浄不&KR0216;用厠&KR0083;摘菽葉充之其刻苦盖人之&KR0001;不¶
能堪非見觧正力弘量豈易致是㢤三㑹語有録其上首弟¶
子兠率行勤己為編集行世永明戒茂復以塔上之久未述¶
為愧乃數来徴濂銘濂昔見師於金華山中共蠅頭細書戯¶
<pb:KR4e0004_SBCK_069-5a>¶
問之曰師年耄矣其眼尚如月耶師&KR0015;曰頼有此耳别後復¶
録近作詩一卷來&KR0009;師之意似相知者濂自後奔走西東弗¶
能再徃今師則不復見矣因從永明之請歴序師之苦行并¶
其證悟之深者勒諸穹碑假佛法而饕貴冨者過而讀焉其¶
有&KR0001;觸也夫銘曰¶
夫辨之道白如日一照便入光明域幻為嚴瀑㵼千尺珠璣¶
散落龍為惜寳林師子亟返擲歴編名山絶瓜迹大海震蕩¶
接天碧醎味由來同一滴三蔵玄文宻如織映灯夜讀廢&KR0397;¶
食差别從今㑹于一欲求隻字不可得三鎮名山道充斥太空¶
無雲雷下擊龍象人天俱辟易&KR0012;髙有同泰華色茹苦不翅¶
餐崖&KR0097;偉㢤德人麟鳳質特為時來誰復識長風滿水¶
感古思今意何極¶
　　故金處士墓碣¶
予精神既衰囊筆櫝硯諱言作文事忽同郡金生仁泣而請¶
<pb:KR4e0004_SBCK_069-5b>¶
曰仁之先人善裝裭之藝嘗&KR0023;&KR0059;於執事秦漢以來金石刻¶
悉&KR0140;之交疊無跡而匡郭合度執事為之喜毎延譽閭右之¶
族先毎人歸言仁雖在髫齓中耳熟之迄今弗忘先人年五¶
十二不&KR0273;以元至正十八年十二月二十日終乆未克塟今¶
以　國朝洪武某年月日&KR0590;于某山之原執事儻存夙昔¶
之故哀而銘之雖死且不朽復泣不止予曰爾父予知之最¶
詳何忍靳一言不慰其九泉下邪爾父諱永字仲明㓜從許¶
文懿公㳺長贅女氏遂襲為其藝余忠宣公來持部使者節¶
命治法書恱之&KR0144;山堂處士四字以賜人以為榮爾父沈謐¶
有守人也且鍳辦名畫絶精以運筆柔勁設色明晦定其乆¶
近真僞多服之無異辭今亡矣可念爾父世姓劉避錢鏐嫌¶
名更爲今㜈人也曾祖筞宋雷州通判祖曄某官父祐元白¶
鹿書院山長爾父故衣冠裔也故與他裝褫家不&KR0124;君子之¶
澤其有可徴㢤娶王氏生子男三仁寳安仁即求文者女二¶
<pb:KR4e0004_SBCK_069-6a>¶
歸張譲張弘孫男八人女六人銘曰¶
藝之欀業之良藏諸宻名弗逸¶
　　元故王府君墓志銘¶
余來讀書浦陽江上凢遇惇厚之善士必礼貌之又稍與之¶
㳺縣之深溪有王府君絲岀義烏鳳林先世嘗有&KR0139;者府君¶
雖肥遯不仕其為人也好善郷人服之至不&KR0216;欺&KR0010;儉出粟¶
貸人不求其息或屢不能償又復&KR0091;貸府君亦從之人咲其¶
迂府君曰吾誠迂彼豈有餘力而不我歸㢤人有鬻産者必¶
增其直以足其意鑿石錬&KR0069;以&KR0254;稼者既即府君山復飲食¶
之而始收其利寠人無田藝富民之田而中分其粟乏力者¶
粟輒不登在他人必易藝者府君卒不變人&KR0015;其愚府君曰¶
我誠愚教吾子孫為寛仁之人耳里中有池塘延袤可二十¶
畮其二㛰家力争之數訟于有司不决府君&KR0099;然曰&KR0001;貴為¶
士者能爲閭井觧紛耳况與之有連乎乃耴内子金條脱質¶
<pb:KR4e0004_SBCK_069-6b>¶
錢若干緍刺羊豕以合之酒半酣捧錢而跪進之各驩然而¶
忘其訟向之&KR0015;者至是咸服府君為有德君子愧曰吾儕小¶
人棼棼爾營營爾安足以窺其中㢤予嘗與府君合飲香嚴¶
佛祠既稔聞其善行數審視之其衣冠不詭于人其發言和¶
而有則其飲酒至百觴不亂且執予手曰子文辭誠羙矣惜¶
不識酒中之趣耳予爲之驚喜嗚呼此豈所謂惇厚之善士¶
者非邪府君晚年以家事屬諸子幅巾杖&KR0752;夷猶大山長谷¶
間秋髪繽紛翛然如物外人年七十三忽嬰微疾呼家人謂¶
曰吾&KR0005;逝矣爾等當法我儉勤更效同里鄭氏九葉聚居吾¶
暝目泉下矣言畢形神乃離實元至正辛已八月十五日也¶
壬午十二月二十四日塟于大様山之原距家西三里而近¶
府君諱澄字德輝其姓王氏曽祖某祖某父某母某氏娶鄭¶
周二氏子三人子覺子麟子偉皆周岀也子麟岀於仲父汶¶
後孫八人應念憲㦛懃慶念恩女三人義門鄭渙同里周資¶
<pb:KR4e0004_SBCK_069-7a>¶
張侃其婿出曾孫二十人澤涇浙江温淇湝瀏溶瀾潜瀹溥¶
潚沇淦涯泓濠㳙女五人未行嗚呼大檏之散乆矣&KR0285;利之¶
徒唯思肥己而瘠人恨不搤其亢而監其腦尚有如府君者¶
乎勒石墓門用以為&KR0134;也銘曰¶
行修於身惠洽于人名行乎薦紳天之報施&KR0073;其沒昆合筵¶
而食以孝義聞斯何愧於樊張之倫凢樂善者視兹刻文¶
　　吳門重建幻住禅庵記¶
姑蘇幻住庵者元普應國師中峯和上本公&KR0001;建立也國師¶
既得法於髙峯妙公唯恐人知而挽其出世深自韜晦往㳺¶
三吳間大德庚子國師年三十又八甞憇閶門之西麓見松¶
檜蔚然成林問名於居人則曰此鴈蕩也國師喜曰永嘉有¶
鴈蕩山乃&KR0063;真諾矩羅示下現之&KR0001;名與之同其般若之當¶
興邪吳士陸德&KR0243;聞其言&KR0205;以地施之國師縛草庵三間以¶
居趙魏公孟頫為扁之曰棲雲國師趺坐其中而問道者連¶
<pb:KR4e0004_SBCK_069-7b>¶
翩而來至於五百指之多乃創精舎一區僧俗趨㓛不三月¶
而就&KR0001;謂堂房門廡咸具乃請名於國師國師曰澄澄水鏡¶
能規之幻體昭昭影象&KR0001;現之幻跡幻與幻盡覺與覺空斯¶
則超悟之極至也吾儕依此如幻三昧而住冝以幻住名之¶
當是時若南詔之無照鑑西江之定叟泰荆南之鐡印權冀¶
北之指堂月&KR0197;為一時麟鳳咸集輪下幻住之名籍籍於四¶
方矣又明年壬寅松江瞿霆發延主天目山大覺正等禅寺¶
國師不俟終日避走南徐而向之相從者皆水流雲散唯絶¶
際中玉亭立二師素掌庵政相守於寥莫之濱自時厥後二¶
師復入寂立之徒湛源止止之徒用庵照&KR0024;苴隙漏而思&KR0071;¶
承為&KR0057;謹元季兵亂一旦蕩為塵埃而不可致詰矣用庵日¶
憂之圖為興建之計僅四三年皆次苐就緒而復國師舊觀¶
實¶
國朝洪武戊申之春也庭曲之碑乆未有刻文㑹濂　朝京¶
<pb:KR4e0004_SBCK_069-8a>¶
師道過吳中用庵以記為請濂聞國師之道東行三韓南及¶
六詔西連印度北極龍沙莫不躡屩擔登咨决法要然其心¶
未嘗自以為足屢&KR0077;名山而不居飄蕩竆崖&KR0012;洲之上誅茅¶
結廬在在以幻住名之其故何耶蓋謂主持宗教必無上大¶
道必夙植福縁必明智通變具是三者然後可其意誠有&KR0001;¶
激欲以身捍大法俾之去澆而還淳也用庵思祖武是繩木¶
茹澗飲夙夜䆒明本心其亦可謂無泰於國師孫曾者乎嗟¶
夫諸法固幻也而住者亦幻也知住者之非住始知幻而非¶
幻也幻而非幻則如幻三昧在焉雖然非幻亦幻也是為記¶
　　余氏宗譜序¶
俗之不羙有志者鮮也今卋之士論法道不古若則以無位¶
為觧及既得位卒不能有&KR0001;為豈特無位之罪㢤先王經天¶
下之法深逺矣大者信非無位之所能行至於族師閭胥之¶
事獨不可推行於州里之間乎州里之間茍未睱為獨不可¶
<pb:KR4e0004_SBCK_069-8b>¶
<pb:KR4e0004_SBCK_069-8b>¶
親以聮其族生&KR0071;成之益脩其遺文甚完譜固睦&KR0073;之本也¶
然無法以行之安能乆而無懐乎欲其久而無懷舎吾言不¶
可也吾是以有言焉嗚呼恂苟能行之孰謂有志者之果鮮¶
㢤¶
　　重建龍德大雄殿碑¶
佛法之入中夏始於漢明帝永平八年此說殆非也中夏知¶
有佛盖己久矣周穆王時西域有化人來能出入水火王爲¶
築中天之䑓列禦冦之書&KR0001;載西方有大聖人不治而不亂¶
不言而自信不化而自行雖不明言其爲佛其事固皆佛也¶
况乎天竺室利房等持經來秦而始皇謝去之漢武帝詔霍¶
去病討匈奴&KR0023;休屠王&KR0021;天金人祠之甘泉成帝命劉向校¶
書天禄閣往往多見佛書哀帝遣景憲使大月氏得其王口¶
授浮屠經而還是則明帝以前經之與像中夏皆有焉至於¶
永平以後而其教法始恢弘耳然而中州之人奉佛者雖多¶
<pb:KR4e0004_SBCK_069-9a>¶
江南塔廟則自吳大帝赤烏四年康僧㑹所造建初寺始㜈¶
之浦江從仙華山降&KR0020;而下其東支蜿蜒而來曰龍峯峯之¶
麓龍德寺在焉乃法壊禪師道&KR0163;&KR0004;名乾元宋大中祥符元¶
年更今名嘉定中寜宗親書寺額以賜之寺無碑碣可徴不¶
知何時建立相傳為赤烏中予&KR0060;惑之僧㑹之化方行建業¶
而浦江在千餘里外何縁&KR0205;有興蘭若事乎乾元乃唐肅宗¶
紀年以年名寺其殆或肇于唐歟寺廢&KR0005;圯元大德九年住¶
持僧善興及其徒永鎮悉撤其舊而新之先是龍峯之上有¶
塔七成宋天聖三年僧咸若募兵部侍郎胡公則捐錢五十¶
萬&KR0001;建至是亦一新之且造塔院一區湧殿飛樓雄麗華煥¶
為一郡佛宫之冠&KR0010;時祝&KR0117;縣之諸浮屠悉萃焉元末兵亂¶
一夕皆為煨燼寺之二比丘至德守約衋然傷心乃合謀曰¶
前人之功吾儕不可不&KR0071;也而力未能徧及冝先其大者以¶
為衆倡樂善之士豈無從而和之者乎於是黜衣縮食重剏¶
<pb:KR4e0004_SBCK_069-9b>¶
大雄殿五楹間其廣一百一十尺深北廣閷二十尺崇比深¶
復閷其四十尺經始於洪武九年之十月落成於十三年之¶
三月匠以日計者八千米以石計者一千錢以貫計者五千¶
而所就之夫弗與焉二比丘以成功之孔艱也欲使嗣人知¶
所保護介予學子吳誠來請記嗚呼乆逺刼來諸佛出世其¶
化度前後固不可以詳知而先儒則謂穆王之世中夏己昉¶
見之越一千六十餘年至明帝法始盛行又越一百七十餘¶
年至吳大帝江南方知有佛秘藏之莫顕至道之難聞亦巳¶
甚矣今也祗園梵林交接乎東西琅函玉笈充牣于左右則¶
其證&KR0113;冝若易易然者而闡提之人猶日衆多自非僧崇其¶
像變宏侈其寳坊何以新其瞻視而祛其疑妄者㢤此二比¶
丘&KR0001;以恊力起廢而不敢緩也真如妙智含生本具當有&KR0071;¶
&KR0100;轍而興事功者不數年間一復大德舊觀予安敢謂無其¶
人㢤故因作記特稽佛法縁起而嘆其不易遭逢意&KR0005;起人¶
<pb:KR4e0004_SBCK_069-10a>¶
之敬信苟謂泛引而續言之非知子者也絲之以詩曰¶
西方大聖天人師降本垂迹攝羣機五色神光貫太微九龍¶
行水香襲衣六齡寂黙和天倪明星一岀絶去來大音演法¶
寳華垂像教東漸自蒼&KR0078;秘藏弗顯昧若黟後千餘&KR0010;䆮光¶
煇白馬䭾經息鴻盧從此祠廟覃夏夷仙華名山如曵旂靑¶
龍東逝&KR0020;欲飛穹塔為角卉木鬐掩映樓&KR0026;聳巍巍髣髴兠¶
率中天移刼火洞熾風皷威盡化丹雘為荒椔二十見之心¶
酸嘶欲符西土化人為弹指勿使神&KR0017;窺四阿凌虚截絳霓¶
一倡當知百和随千楹萬礎列參差行看規制踰昔時調御¶
丈夫示弘慈擿埴索塗哀世迷手擎日月耀九馗疾歩長趨¶
絕險&KR0470;歴刼難値心勿疑浦陽長江流&KR0261;瀰江水可竭道無¶
&KR0220;興作起壊屬之誰尚告繼者徴斯碑洪武十三年夏四月¶
八日前翰林學士承　㫖嘉議大夫知　制誥兼修　國史¶
兼　太子賛善大夫縣人宋　撰¶
<pb:KR4e0004_SBCK_069-10b>¶
<pb:KR4e0004_SBCK_069-10b>¶
