# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.716099
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB04n0229-056宋學士文集-卷第五十六.
<pb:KR4e0004_SBCK_056-1a>¶
宋學士文集卷第五十六　芝園後集卷第六¶
　　危孝子傳¶
臨海孝子危貞昉字孟陽事親以孝聞其父孝先洪武辛亥¶
進士擢官麟㳺丞再遷陵川坐法謫役江浦縣貞昉時為郡¶
諸生聞之奔訴扵郡守欲走代之守以其名&KR0032;學籍難其行¶
貞昉號泣于庭曰人孰無父㢤柰何獨沮扵我也左右為之¶
言獲如其請即日上道詣　京師伏闕上䟽曰臣父陵川丞¶
孝先不幸絓吏議輸作大江之濵筋力向衰不䏻執事而大¶
毋范氏春秋復踰九十旦旦念之恐染霜露之疾無以遂其¶
菽水之忱終天之憾或及其身臣犬馬之齒方殷&KR0133;代父作¶
勞使其歸養雖即死無恨　聖天子以孝治天下惟哀矜焉¶
䟽奏　上惻然&KR0025;之貞昉乃觧儒衣易短製欣然就役施施¶
無難色然質體尫弱不勝&KR0018;任之苦越七月病卒貞昉通周¶
易兼䏻學唐人歌詩性剛直讀古忠孝事歛袵乆之且曰使¶
<pb:KR4e0004_SBCK_056-1b>¶
貞昉生其時亦當若是爾遇交友患難蹈湯火赴援不爲利¶
害惑卒時年二十八聞者皆悲之¶
爲說者曰父子體殊而氣同者也故古之孝子不以身自私¶
非過激也宜也有如貞昉者詣　闕上䟽欲代父受役毅然¶
以死自誓唯知有父而不知有身其殆近扵古之孝子者非¶
邪嗚呼死生扵人大矣貞昉之死扵孝是有益扵天&KR0168;民&KR0595;¶
之重無愧扵俯仰無慊扵神明奚翅足矣他尚何&KR0003;㢤彼悖¶
徳犯上者亦曷嘗不死其死也如敗豚腐䑕人孰稱道之觀¶
吾貞昉則若威鳳之翔千仭可望而不可即得與失又爲何如¶
㢤貞昉之名宜登國史以風厲四方予舊史官也特爲立傳¶
使秉直筆者他日有采焉¶
　　靈&KR0046;大師復公文集叙¶
才體也文其用也天下萬物有體斯有用也若稽厥&KR0004;玄化¶
流形品物昭著或洪或纎或崇或卑莫不因才之所受而自¶
<pb:KR4e0004_SBCK_056-2a>¶
文焉非可勉強而致也姑就植者言之黄者白者青者紅者¶
黒而澤者紫&KR0233;而&KR0254;者翠白而緗縁者五色交糅變幻而不¶
恒者一囿扵氣而弗可移也至扵洛陽有花則絶&KR0011;絶倫其¶
植物中之至文者歟尺以動者言之雙角而火鬛者兩羽而¶
飛者炳朗而斕斑者介而紫暈者鱗而含金者衆彩錯布焜¶
煌而難名者亦局乎氣而不&KR0014;更也至扵岐陽有鳯則超群¶
㧞萃其動物中之至文者歟非惟物也而人亦然有一人之¶
人有十人之人有百人之人有千萬人之人有億兆人之人¶
其賦受有不齊故其著見亦不一而足所謂億兆人之人聖¶
人是也千萬人之人賢人是也百十人之人衆人是也衆人¶
之文不足論賢人之文則措之一鄉而凖措之一國而凖措¶
之四海而凖聖人之文則斡天地之心宰陽隂之權掇五行¶
之精無鉅弗&KR0386;無微弗攝雷霆有時而蔵而其文弗息也風¶
雲有時而&KR0053;而其文弗停也日月有時而蝕而其文弗晦也¶
<pb:KR4e0004_SBCK_056-2b>¶
山崖有時而崩而其文弗變也其愽大偉碩有如此者而其¶
運量則不越乎倫品之間盖其所禀者盛故發之必弘所予¶
者周故該之必備嗚呼此豈非體大而用宏者歟或曰上帝¶
降&KR0168;不以知愚而有偏若子之言不㡬局囿乎氣而不遷者¶
乎曰非是之謂也其性同其才或不同雖以七十子之&KR0025;聖¶
人其學各得其才之所近况下此萬萬者乎由是而&KR0026;因才¶
所受而自文者人與動靜之物槩可見矣濂之學文五十餘¶
年群書無不&KR0026;萬理無不窮碩師鉅儒無不親自意可以造¶
作者之域譬諸登山攀躋峻絶不為不力而崇顛咫尺不&KR0014;¶
到也此無他受才之有限也世固有巵匜者焉有甕盎者焉¶
有沼池者焉有溪澗者焉有湖江者焉有&KR0538;渤者焉水充其¶
量則止小固不能為大大亦不䏻為小也濂昔官禁林四方¶
以文来見者甚衆晚閱見心復公之作穠麗而演迤整暇而¶
森嚴劍出襓而珠走盤也發為聲歌其清朗横逸絶無流俗¶
<pb:KR4e0004_SBCK_056-3a>¶
塵土之思寘諸古人篇章中㡬不可辨遐邇求者日接踵扵¶
門既得之不翅木難&KR0226;瑚之為貴公卿大夫交譽其賢名聞¶
九天　皇上詔侍臣取而覧之特　褒羙弗置濂因謂當今¶
方&KR0129;之士與逢掖之流鮮有過之者焉今来朝京師其徒曇¶
鍠編&KR0011;成書&KR0117;為十卷来徴濂為之序嗚呼文者造化之英¶
華古今之綸貫㫁不可闕也有若公者㧞扵十百之中超然¶
騫舉而慕賢者之閫奥其可傳逺無疑濂烏得不倡體用之¶
&KR0003;以諗同志㢤有訕濂䧟扵一偏而不可為訓者非知言者¶
也不加功扵文者也是膠柱調瑟而弗知變通者也¶
　　重刻金剛般若尊經序賛¶
三界大師所&KR0003;般若盖非一種而金剛般若尤為明心之要¶
金剛般若多至五千餘言而阿耨多羅三&KR3634;三菩提九言又¶
為一經之要九言之中而菩提二字復盡攝其義盖菩提者¶
&KR0116;也佛則䏻&KR0116;衆生則迷也此經拳拳&KR0134;誘欲衆生去迷而¶
<pb:KR4e0004_SBCK_056-3b>¶
就覺爾比丘弘暢孳孳向道其心堅如鐡石近&KR0023;呉興趙魏¶
公孟頫所書是經刻本以閩中未之見也特歸重刻之乃来¶
求賛以廣流通賛曰　金剛大&KR0133;海普覺扵一切衆生正¶
昏迷夜行大澤中&KR0115;&KR0115;無所覩了不辨南北坑穽在左右虵¶
虺復横縦軀命不自保䘮壊在俄頃忽遇紅日輪赫然出東¶
方萬&KR0090;都照了細可分毫毛四維及上下無徃不洞逹是經¶
之化導功徳亦如是比丘最善巧&KR0285;道如&KR0285;利鍥刻行閩粤¶
見者起信心經如大火聚威欿照天赤衆生妄想心見之作¶
&KR0069;燼經如四大海中具萬舟楫衆生沉溺者濟之升彼岸經¶
如香積厨珎膳咸充足衆生饑虚者聞香悉飽滿推&KR0011;而言¶
之更㒒莫䏻盡佛法難度量賛歎輙成妄返&KR0026;自性中各有¶
金剛王與佛本一同慎無輕棄者¶
　　唐鑄旃檀神王銅像銘¶
狻猊作冠&KR0013;于背副以黄金神武鎧匡衛正法億萬載¶
<pb:KR4e0004_SBCK_056-4a>¶
　　故寜海郭君妻黄氏墓銘¶
天地之間為人倫之綱者有三曰君也父也夫也君統臣父¶
統子為綱固宜妻與夫齊亦以繫之者何盖夫者婦之天婦¶
&KR0014;尊夫夫䏻統妻則倫紀脩明而家政嚴&KR0346;不然則反目之¶
禍作而斁諸之事起矣其有生䏻敬夫如賔殁而服䘮若父¶
者孰不謂之賢㦲予扵寜海黄夫人之事不䏻無所感也夫¶
人諱珍生有淑質父某與其母王氏絶愛之年十八歸同里¶
郭君仁壽夫人尊之甚異動静必遵禀而行毫末不敢欺内¶
外諸政率皆親涖雖甚勞勩弗惮君好賔客朝夕酣觴淋漓¶
談辨以為適家單不䏻備物夫人極意營集不使知窘澁之¶
狀君一日入台城殁扵旅邸夫人聞之慟絶者数四及靈車¶
至庭撫棺　號遂暈眩仆地㡬欲無生以湯藥&KR0517;之移刻乃¶
蘇治䘮一循古禮布苫柩側取石爲杭不觧衣而臥者三月¶
石有稜當枕䖏肌&KR0079;成創創液浸&KR0075;其子泣爭欲以木易之¶
<pb:KR4e0004_SBCK_056-4b>¶
不許二年弗御酒&KR0079;柴毁骨立與人言則曰未亡人未亡人¶
未嘗有愉色或曰孝子之䘮父其有過扵夫人者乎或曰夫¶
人之事夫固至矣其扵君舅君姑殆有過無弗及焉事舅姑¶
固孝矣其在家也善奉父母亦有過無弗及焉其後父母無¶
子而終相夫卜宅兆瘞之哀慕至老不衰&KR0002;夫人者豈古之¶
所謂無愧人道者非邪嗚呼位極三旌有不足榮也禄盈萬¶
鍾有不足貴也名傳四裔有不足多也此&KR0096;勢者可僥倖而¶
致也惟夫制行可以厚人倫可以移風俗古今人莫不多之¶
貴之榮之亘天地始終而不可泯也其不可泯者非有増三¶
綱九法之重者乎夫人之事烏可使之不傳乎夫人夀五十¶
六卒扵洪武己未正月二十三日以其年某月日&KR0089;扵某山¶
生子四彌逺濬俊女一適傅士常孫三女二予在京師濬爲¶
太學生嘗&KR0025;予㳺以文學知名于時濬来請銘銘曰¶
振其綱萬目乃張卑尊而有常庻各循乎降&KR0168;叶苟反于斯¶
<pb:KR4e0004_SBCK_056-5a>¶
維家之殃懿㢤夫人厥徳&KR0098;臧可以重&KR0595;倫而&KR0035;世防彤筆¶
煒煌特以昭其蔵¶
　　明辯正宗廣慧禪師徑山和上及公塔銘¶
姑蘇之區山川清妍其所毓人物性多敏慧學禪那者以攻¶
辭翰辨噐物為尚雖㩀位稱太師亦莫不皆然自宋季以迄¶
于今提唱逹摩正傳追配先哲者唯明辯王宗廣慧禅師一¶
人而已師諱智及字以中蘇之呉縣顧氏子父茂卿母周氏¶
師之始生靈夢發祥及入海雲院為童子智光日顯釋書興¶
儒典並進其師嘉之同見閩國王清獻公都中公大賞異&KR0335;¶
居外舘撫之如己子使其祝髮受具足戒師聞賢首家講法¶
界&KR0026;徃聴之未及終章莞爾而咲曰一真法界圓同太虚但¶
渉言辭即成賸法縦&KR0023;天雨寳華扵我奚益㢤遂走建業見¶
廣智訴公扵大龍翔集慶寺廣智以文章道徳傾動一世如¶
張文穆公起巖張潞公翥危左丞素皆與之㳺以聲詩倡酬¶
<pb:KR4e0004_SBCK_056-5b>¶
為樂師微露文彩珠㓗璧光廣智及群公見之大驚交相延¶
譽唯恐後師之同&KR0129;聚上人訶曰子才俊爽若此不思&KR0018;荷¶
正法甘作詩騷奴僕乎無盡燈偈所謂黄葉飄飄者不知作¶
何見觧師舌噤不&KR0014;荅即歸海雲&KR0489;中如礙巨石目不交睫¶
者踰月忽見秋葉吹墜于庭豁然有省機用彰明觸目無障¶
師雖自慶幸然不取正有道恐渉偏執扵是杖䇿㳺虎林升¶
變徑山謁寂照端公自列其所證甚悉&KR0004;寂照嘗以法噐期¶
師聞其言喜甚因勘辨之師随機而荅隼落秋空而&KR0480;走&KR0189;¶
原也精神參㑹不間一髮未㡬命執侍左右以便咨叩俄遷¶
主蔵室師取三乗十二分教益温繹之宗通說貫衮衮如懸¶
江河聲光煒燁頓超諸老上至正壬午江南行宣政院舉師¶
出世昌國之隆教海濵之民暨清凈四衆手持香華百里驩¶
迎如見諸佛師為升座&KR0003;法不翅大&KR0005;&KR0035;建旗皷申令發號¶
聞者靡不畏服乙酉轉鄰刹普慈其激&KR0045;誘掖如隆教時戊¶
<pb:KR4e0004_SBCK_056-6a>¶
戌江浙行省左丞相逹識帖穆&KR0539;兼領院事延師主杭之凈¶
慈兵燹之餘艱窘危厲人&KR0001;不䏻堪師運量有方&KR0100;範峻整¶
綽有承平遺風較之普慈君子恒謂過之丞相猶謂未盡尊¶
師之道辛丑之秋復請住持徑山&KR0024;寂照故䖏師亦不辭而¶
往風動四方考徳者愈衆亡頼男子瞿範日饕盤飱主庖者¶
厭之瞿銜而去赴部使者訴院之僚属受賕誣師爲通&KR0454;私¶
使者攝師問状師了無懼色癸卯省憲二府白其&KR0072;強師復¶
還徑山緇素駿奔如戴父母至有樂極而悲泣者　呈明龍¶
興洪武癸丑　詔有道浮屠十人集京師大天界寺而師實¶
居其首以病不及召對乙卯　賜還窮隆山山即海雲&KR0001;在¶
也戊午八月忽示微疾至九月四日索筆書偈而逝九日行¶
茶毗法火&KR0395;化成五色有氣襲人如沉水香齒牙数珠不壊¶
遺骨紺澤&KR0011;青流離色室利羅交綴扵上是日其徒大均士¶
龍等蔵扵&KR0001;居山之隂寳盈分&KR0050;髮歸徑山卜扵無等才公¶
<pb:KR4e0004_SBCK_056-6b>¶
塔右瘞焉世夀六十八年為僧五十一夏度弟子若干人嗣¶
其法者若干人師長身山立昻然如&KR0012;松在壑威令嚴肅其¶
下無敢方命故&KR0001;至百廢具興然䖏事逹變接引後進又如¶
春風時雨之及物使人不自知元帝師以為賢為錫今號云¶
師在天界時濂頗&KR0023;聞其緒論扵其殁也上首弟子普慶住¶
持道&KR0283;藉是之故自状其行来請銘夫圎眀妙性實具三千¶
四聖六凡悉&KR0025;中現諸佛不得已而說經雷動蟄驚風行草¶
偃者為明此性也諸祖不得已而忘經絶其枝末直探其本¶
根者亦明此性也性在是則道在是矣奈何道䘮性乖非惟¶
學徒為然至扵師表當世者一&KR0025;事扵末學曲藝之間以資¶
清玩其去佛祖之道盖亦逺矣有如師者可不表之以為東¶
南&KR0027;鏡㢤師出世時窮隆山石夜走及涖普慈神降扵人述¶
師清嚴之状天之生師殆不偶然四㑹語有録其機縁巳備¶
載之兹不敢勦入也銘曰¶
<pb:KR4e0004_SBCK_056-7a>¶
華&KR0394;諸祖&KR0001;了唯心凾乾盖坤開陽闔隂萬彚芸芸靡不苞¶
括肯&KR0162;全軀而局一髪奕葉相仍軌轍弗殊融通小大無礙¶
無拘猗歟禪師神觀&KR0012;聳文彩漸彰雲流山涌一旦易慮靣¶
壁自治攝念入定如斬棼絲秋葉之零飄堕庭戺仰視青天¶
一碧萬里我性之覺澄諸碩師機鋒交觸劔㦸差差出世海¶
濵人天拱手發祥含徴白石夜走全提正印法皷頻撾以眼¶
聞者㫁除空華由其見凝轉識為智珠璣落&KR0083;亦苐一義方¶
嶽大臣遣使&KR0049;迎陟于南屏惟徳之馨名山列五首曰雙徑¶
匪私扵師南東&KR0027;鏡輕儇小夫僣不自懲皦皦白璧何憂蒼¶
蠅風騰波掀萬辭嗟惜是非既昭重涖舊席昔師之去泉流¶
哭聲師今之旋卉木含榮世縁已終微&KR0015;而㓕設利如珠綴¶
扵紺骨末學兢奔曲藝宏施胡不反觀本賔在斯遺光&KR0001;&KR0013;¶
千載猶淺瞻之仰之誰敢不勉¶
　　蘇州萬夀禪寺重搆佛殿碑¶
<pb:KR4e0004_SBCK_056-7b>¶
蘇之長洲東北二里萬夀報恩光孝禪寺在焉&KR0004;晋義熈中¶
有沙門曰法愔自西域至中夏與慧逺法師結社廬山已而¶
来蘇以念佛三昧化導有情蘇人翕然歸之為建凈夀院梁¶
時更名安國唐長夀二年又更名長夀㝷毁于兵吳越錢氏¶
有國中吳軍節度使錢文奉重作之又更名安國長呉夀禪¶
院始易禪僧明彦主之宋大中祥符二年丁晋公為奏改為¶
萬夀崇寜二年詔加崇寜扵萬壽之上政和&KR0004;又更名天寜¶
紹興七年復詔更今額為徽宗薦嚴之&KR0001;元至正末天下大¶
亂寺為兵所焚羣僧散走鞠為椔翳之&KR0163;　國朝洪武癸丑¶
蒲圻魏君&KR0026;来為郡周視廢基蹙額而言曰是刹之廢不得¶
名浮屠不足以起之行中禪師仁公乃寂照和上世適今住¶
虎丘徳&KR0386;道融堪為人天師且兼通儒家經發為辭章嚴簡¶
而有法内外之學雙至中興之責庻其在是乎遣使者致書¶
幣凡三徃而後&KR0063;之視其&KR0397;室則床第篾如也稽其穀粟則¶
<pb:KR4e0004_SBCK_056-8a>¶
盎無斗儲也訊其執役則童&KR0032;無有也師泊然獨居&KR0002;享萬¶
鍾之禄者曾未㡬何僧之散者復還逺近清修士魚貫而來¶
有饋食者有供三衣者有施黄白金者禪師曰可矣戒左右¶
重搆大雄殿五楹間鑿石于山市材于江陶瓦于郊工者奏¶
技壮者獻力鞠明究曛不督而集四阿有嚴若翬斯飛丹雘¶
絢爛眩人心目僝工扵甲寅春二月至乙卯冬十月厥事告¶
成禪師太息曰寺之凢役殿為鉅殿既成門廡堂室當易為¶
爾吾耄矣宜選春秋强盛者&KR0071;之禪師乃退居松林蘭&KR0002;勤¶
舊合輿議延瑩中瓛公嗣其席瓛公嘗請業禪師不復固辭¶
乃走吴江水月廢刹輦致三世如来像妥奉殿中&KR0026;者起敬¶
瓛公晝夜孳孳&KR0005;次第成禪師之志復来請文以示後之人¶
誠可謂賢也巳嗚呼大千界中不離一念建治銷毁随感而¶
形昔也兹刹付之虐&KR0395;化樓&KR0026;而為&KR0069;燼果誰使之㢤此一¶
念也今也剪翳剔&KR0189;變瓦礫而成&KR0394;官又孰為之㦲亦一念¶
<pb:KR4e0004_SBCK_056-8b>¶
也善惡之&KR0001;繫其懸隔有如此者可不慎歟禪師起廢之功¶
無讓扵開基瓛公善&KR0071;之力必漸復扵舊&KR0026;皆肇扵一念之¶
善者也法社緇衣之士来居扵兹来㳺扵兹尚當擴而充之¶
為聲聞為縁覺為菩提蕯埵雖等妙二覺亦可拾級而升無¶
有出扵此念之外者母徒委為有漏因果而忽之㢤寺有唐¶
僧貫休&KR0001;畫十六羅漢像頗著靈異吴越時邵思寳䓁共建¶
尊勝二石幢今猶存詩曰　牽牛南斗姑胥墟義熈神僧建¶
&KR0394;居相傳正受啓凢夫以法籠絡為周阹洿泥欲現金芙蕖¶
盛衰相㝷雲卷舒&KR0010;㡬及千道如&KR0004;飛樓湧殿薄太虚欝攸¶
毒燄翻赤烏化為&KR0069;燼無復餘上&KR0210;叢&KR0068;下夫須白烟斜日¶
寒隼呼虎丘尊者名浮屠見性烱若摩尼珠&KR0489;中蔵書比石¶
渠&KR0063;聘而起三嘆吁食無糗粮衣無&KR0237;赤立何以興吾廬瀟¶
然一榻結雙趺風聲颯颯撼州閭四方聞者魚貫趨布泉盈¶
槖果滿車稇載有若神&KR0017;輸成此寳搆只湏&KR0119;龍礎承楹列¶
<pb:KR4e0004_SBCK_056-9a>¶
碔砆榱題攅星&KR0151;以朱日月回薄氣扶輿攝慳破執道力驅¶
空中楼閣齊毗盧法筵誰嗣乃其徒利如干&KR0005;温六瑚吴江¶
有刹委平蕪尚留像變金作膚妙荘嚴像&KR0598;且都輦致中座¶
青蓮敷直掲紅日升天衢大綱既挈萬目攄三門夾序暨堂¶
&KR0151;&KR0020;可馴致當不&KR0012;秪今勝槩瓊然殊黒白駢首施拜膜鏜¶
鞳始&KR0023;聞皷魚有情弱質同巴且暮枯寜復論朝&KR0254;一念摇¶
曵風中旟大雄慈憫猶已痛乃假塔廟作世模由外脩内垢¶
凈除事為不落有與無空空色色皆真如作銘者誰列仙儒¶
鐫之青瑶字縈紆後千百載期不渝¶
　　八支了義凈戒序賛¶
善世禪師蕯訶拶釋理自天竺来東土敷宣正法化導諸有¶
情衆近依契經&KR0271;演八支了義凈戒分别事理二犯事犯易¶
&KR0210;理犯難制扵是推致其極使人咸知法性本空&KR0004;無證脩¶
㫁常不立真妄雙泯佛之大戒盖無踰扵此矣禪師既巳著¶
<pb:KR4e0004_SBCK_056-9b>¶
爲儀文命其弟子智光譯爲華言以廣流通而請金華宋濂¶
爲之序濂遂合爪作禮而&KR0003;賛曰　我聞波羅提木义二百¶
五十爲防止扵中各具四威儀合爲一千無剰欠過去見在¶
及未来循環終始至三千若以三千攝衆義分配身口七支¶
間漸成二萬一千数對治三毒諸惡業大無不統小無遺輾¶
轉八萬四千門法門髙深固難測終不䏻違事理外事戒爲¶
縁通萬境乃扵别别無因果㩀行凌犯即制伏是則名爲别¶
觧脫理戒由其㫁惑故道性虚通随&KR0011;遣不随縁别起纒縛¶
是則名爲正觧脫西天佛子最善巧開演八戒度衆生重&KR0127;¶
利鈍盡包羅内外無爲亦如是法門雖多趨則一此謂持簡¶
以御煩有䏻&KR0013;此護命鎧魔軍雖强不敢侵三學殊&KR0151;戒爲¶
首由戒生定以至慧願入毗盧大道&KR0163;一念不生成正覺¶
　　題禊帖¶
唐太宗詔供奉官四人臨摹褉帖趙模諸葛貞得其筆意湯¶
<pb:KR4e0004_SBCK_056-10a>¶
普徹得其形似而馮承素扵形意二者兼有之此卷精神飛¶
動下扵右軍真跡一等其或出扵承素者歟¶
　　題唐摹東方朔&KR0030;像賛¶
右唐人&KR0001;摹東方朔&KR0030;像賛圭角混融而光精燁然非深知¶
晋人筆法者不&KR0014;予在中秘&KR0023;觀禇登善鈎搨黄庭&KR0052;與此¶
正同雖&KR0083;墨亦不殊信可寳也¶
　　題禇書千文¶
禇遂良書見扵石刻者世亦甚鮮况其真蹟乎今&KR0026;&KR0001;書千¶
文柔勁險媚真如鐡綫縈結而成或者評為栁誠懸&KR0001;臨禇¶
書似則似矣其入神䖏恐非誠懸&KR0001;至也¶
宋學士文集卷第五十六　芝園後集卷第六¶
<pb:KR4e0004_SBCK_056-10b>¶
