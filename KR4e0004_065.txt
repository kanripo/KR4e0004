# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.128802
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0229-065宋學士文集-卷第六十五.
<pb:KR4e0004_SBCK_065-1a>¶
宋學士文集卷第六十五　芝園續集卷第五¶
　蘭溪法海精舎記¶
義烏伏龍山有大浮屠曰千巖禅師長公以高峯之孫中峯¶
之子表𣗳法幢倡明教外别傳之㫖非惟中夏學徒海赴雲¶
蒸逺而龍荒蠻甸弁韓巴&KR0526;之人莫不持薌膜拜咨决疑情¶
而其上首弟子既皆於道有證各搆蘭&KR0002;分續化機大江南¶
北徃徃有焉&KR0002;今有源師所建法海精舎亦其一也有源名¶
&KR0098;清金華人淳熈丞相王魯公諸孫蚤嘗受經石門剛公元¶
至正&KR0605;巳&KR0071;徃千巖座下得度為大僧留神禅觀脅不沾席¶
者十年一旦入室機鋒相撑觸雹撒飈&KR0045;莫窮涯際千岩欣¶
然頷之乃屬其出㳺閩浙江淮間以求印可有源所見諸師¶
了不異千岩時退𨼆故山文彩自露㝷以郡守之聘岀世衢¶
之子湖安國禅寺遷信之玉山興教禅寺百廢具興皆有光¶
于前人¶
<pb:KR4e0004_SBCK_065-1b>¶
國朝吴元年丁未飛錫蘭溪之龍巖樂其山縈川迴風氣襲¶
蔵乃嘆曰吾知宫宅地形之術盖有年矣察其詳徴無有弗¶
驗者如此靈壤可不開般&KR0002;之&KR0163;乎遂即南洲建法海精舎¶
一區越三載乃成後聳傑閣中峙寳殿前敞髙閎兩序衆寮¶
映翼左右有源徴予為之記予年踰七十凡索文者皆峻斥¶
見有源素𩬊垂領道貌淵雅語言悃愊無華不&KR0116;心許之因¶
為敷坐而倡言曰法界有情種種傎倒執妄為真四大假合¶
如水上沫聚散無定强指為身六塵縁影如火中&KR0395;起㓕弗¶
停堅認為心随因成果堕入諸趣出此入彼𩔗風轉輪大&KR0116;¶
聖人起哀憐心廣說三乗十二分教使其照知本来真心廣¶
大靈智無物不含元理弗攝心佛衆生三無差别本来真身¶
圎滿空寂周徧百界不動纎塵惟寂智用合三為一人能有¶
所悟入始能了空障執直超無上菩提然非因像生敬因敬¶
生悟思求脱離如無舟筏欲濟大河無有是䖏古之導師方¶
<pb:KR4e0004_SBCK_065-2a>¶
便設化廣闢精廬為之棲止嚴事像變為之瞻視潔清香華¶
為之供飬皆使其革妄趨真了此身心而巳今有源灼見於¶
斯取則前古鞠明究曛孜孜弗&KR0520;亦可謂度越人人者矣雖¶
然此實人天小果之因耳或具大乗噐者來㳺來止當知萬¶
法本空一塵不立大光普照渉入無礙無佛道可悟無衆生¶
可度洪纎髙下草木走飛色色形形紛紜舛錯皆吾一實境¶
界楼觀云乎㢤脩證云乎㢤嗚呼教外别傳之道廣矣大矣¶
又當從此而參之精舎之建其用錢僦工動以千百計兹不¶
詳書而獨舉身心之要為言者財輕而法重也¶
　　題傅氏誥勑後¶
傅氏為義烏名族世居雲黄山下自徐陵著善慧大士碑巳¶
載縣之豪傑傅德宣之名其来固巳乆矣宋&KR0004;始自山下分¶
為青岩蘆砦二支皆以書詩為業而蘆砦&KR0004;遷之祖名雄雄¶
生忠卿忠卿生玘玘生勝元勝元生思某思聰思某生䕫䕫¶
<pb:KR4e0004_SBCK_065-2b>¶
生芷思聰生時中大中大中生奎思聰嘗官迪功郎以時中¶
國學得觧進士特封脩職郎𦤺仕淳熈十一年五月所下誥¶
是也大中以奎饒州得觧進士特&KR0024;迪功郎𦤺仕紹定五年¶
八月所下誥是也二公雖有長才皆因慶典所推始沾恩命¶
唯芷能擢淳熈五年進士第僅得之台仙居尉以終芷之從¶
曽孫藻以芷徧通六經而文詞蔚贍不能章著于世乃搜芷¶
殘誥與其補𠑽大學生時所給麗字號綾牒聮為一通以&KR0071;¶
脩&KR1348;迪功二誥之後示諸子且屬某識之某&KR0060;觀先師黄文¶
獻公之所題識深惜傅氏之先懐才而不試謂藻妙齡秀發¶
委祉冝有所在今藻歴官禁林講學¶
東朝拜監察御史出守武昌則其光顯前人者多矣公之先¶
見有&KR0002;蓍亀似無毫𩬊之差也因不敢辭本其世系而詳耆¶
之卷内有孺人吴氏誥尾吴氏諸暨流子里人大中之妻也¶
題識中所謂金昌年者字壽翁淳祐七年進士有異政其知¶
<pb:KR4e0004_SBCK_065-3a>¶
慈溪也嘗浚慈湖溉田千頃民至今尸祝之&KR0010;月未乆鄉人¶
及無有知其名字者故附見焉¶
　　䟦胡方桞黄四公遺墨後¶
右鄉先生手帖四&KR0083;前二帖則脩道先生胡公汲仲巖南先¶
生方公韶卿與梅溪傅君者也後二帖則栁文肅公道傳黄¶
文獻公晋卿與&KR0004;齋王君者也巖南有異才常㳺杭都盡交¶
天下知名士將作監丞方洪竒其文以族子任試國子監舉¶
上禮部不中第㑹天下多故三以䇿告丞相陳冝中不𦗟後¶
以特恩授容州文學未上而宗籙巳訖終身思宋一飯不能¶
忘每語及之輙涕泗交頥世&KR0091;為節義之士胡公實巖南至¶
交而桞黄二公皆其門人是三君子者其學行巳載元史人¶
咸得聞之唯岩南不岀仕世之知者或寡故濂特加詳焉梅¶
溪諱光龍字子才時為嘉興路教授仕至福州&KR0049;官主簿以¶
終&KR0004;齋諱良玉懷&KR1156;其字衢州常山縣教諭今翰林待制禕¶
<pb:KR4e0004_SBCK_065-3b>¶
之父也&KR0004;齋乃梅溪之甥金華俞恂又&KR0004;齋之外孫其簡牘¶
流傳盖有所自云恂来學經於濂以濂常及洒掃栁黄二公¶
之門裝禠成卷俾題其後義不敢辭¶
　俞先生墓碑¶
洪武元年八月廿有二日元鎮江俞先生卒于家先生年九¶
十矣鄉人學士猶痛其卒之早而嘆恨以爲失所師九月十¶
九日塟于崇德鄉&KR0235;皇山之原執紼送者数百人咸哀戚如¶
䘮其私親先生善人也德可師而文章有聲于世故人𦍒其¶
生而悼其死既乆而不能忘之先生之先居温之平陽曾大¶
父某宋紹興司戸參軍大父某爲廬江令始遷鎮江父德鄰¶
鄉貢進士趙曾公葵開督荆襄辟爲記室參軍兼諮訪籌䇿¶
甚禮重之宋亡爲元丞相阿术建行中書於&KR0045;州徴爲左右¶
司郎中不就以先生貴贈丹陽縣尹至元十六年先生在娠¶
丹陽夣魯公與語&KR0002;有所屬翼日而先生生故名曰希魯而¶
<pb:KR4e0004_SBCK_065-4a>¶
字則用中也先生為兒童巳卓卓不凡群兒誘之遨譁不為¶
動𥊏學強識年十五&KR0071;䘮二親哀而不越禮季父酉發宋太¶
學生有學行先生師之復受學于陳公膺志超氣明融㑹濬¶
發名士多樂與交年二十四部使者以茂才舉授䖏之獨峯¶
書院山長終三嵗移饒之長薌書院除慶元路儒學教授教¶
有方士人服之任滿赴吏部群公欲舉為國子𦔳教以母老¶
願得禄江南辭擢歸安縣丞至則脩孔子廟學化民出田飬¶
士㑹海溢鹽官令民伐石以為隄郡吏議石盈五十斤乃受¶
細石山積棄不用石湧貴先生命民為竹畚居細石如其数¶
納之價减三之二民悅&KR0091;便他邑皆效之嵗凶說巨室出粟¶
振寠夫督輸租稅于杭俾倉吏先小民後及大家小民以不¶
困獄訟務𦤺其情囚廪乏則與其僚為糜更餉陞江山縣尹¶
階從事郎先生為書本其風俗申以訓戒懸示民民未乆皆¶
從令莫有犯者部使者至恠其無訟宻詰之道尹善無異辭¶
<pb:KR4e0004_SBCK_065-4b>¶
乃悅而去郡長吏圭田屬縣境&KR0010;遣家童徵租田者告病惮¶
先生嚴明逮去不敢横丁生母憂服除改丞務郎永康縣尹¶
葺完廟學如江山時聘名儒相講說民咸喜得尹為師里正¶
保首繇于官者前吏苛虐之不得消息先生令其半返舎有¶
徴發則召否不復問郡苻縣編&KR0229;民之叙為䇿書先生聴民¶
相推排以貲力髙下為輕重不使吏持其柄吏噤歎莫敢出¶
語豪民黄私洪之妻與妻謀殺洪繯頸懸屋楣詐為自經而¶
亟焚其屍吏以無可驗弗之詰先生聞召洪叔父問之叔父¶
畏黄不敢&KR0165;先生令訴于部使者請委尹鞫即可明部使者¶
果屬先生先生捕其二女奴訊之各引伏妻與黄皆論死先¶
生學行尊雖仕下位公卿貴人皆敬禮之行省每大比輙延¶
先生進退士主其事者三同考者四其門生學徒多貴顯于¶
世而先生年六十有六猶為縣令至正十六年乃上章請謝¶
事明年詔下以儒林郎松江府判官𦤺仕¶
<pb:KR4e0004_SBCK_065-5a>¶
皇上定都金陵聞先生老儒賜以粟聘至問政教之要巳而¶
&KR0091;聵辭歸¶
上官其孫桓俾以禄飬恩禮甚至先生扵學靡不通爲文宏¶
厚凝檏豐衍不窘人多傳而貴之而退然未嘗有驕忲之色¶
遇兄弟婣戚皆盡禮女弟贅壻求異居中柝其財以𢌿之既¶
柝以侈廢復飬之于家無厭色寛恕樂易與人交不求其備¶
而有善必&KR0091;譽使聞于人人望之者敬知之者服乆與䖏者¶
自以爲莫及也先生將卒以所著聴雨軒集二十卷授子文¶
圭校遺脱是夕疾作舉手曰吾三日人爾如期問家人以日¶
早晏皆對曰五夜矣强起𠋣桓背執文圭手而逝先生母王¶
氏&KR0071;母張氏生母則周氏俱封冝人娶營田副使陳鈞女封¶
如其姑先三&KR0010;卒一子文圭二女適朱昺張伯祥孫男三人¶
長楨夭次桓也同知太原府石州事次彬孫女二適鄭埜葛¶
鏞曾孫男三人女二人&KR0004;先生嘗以銘墓屬其友之子王有¶
<pb:KR4e0004_SBCK_065-5b>¶
壬先生既卒有壬曰先生文䆳德髙得名世人銘斯可&KR0091;吾¶
其敢為乃状群行而使桓來請余曰元之混一天下四年而¶
生先生閱九十齡而見其亡始終㢤先生之於國也乃為銘¶
曰¶
宋遷而南土裂不完百五十年始歸于元先生之生海宇甫¶
一風氣混融異才乃出少觀其&KR0004;壮逢其康九十年間見其¶
興亡事功失得可悲可喜誰實使然&KR0079;食多鄙豈不得位位¶
與才違微出緒餘為世吏師嘉績如雲道則在此奥論宏言¶
著于千祀人壽之長不與國同或佐其始或成其終孰如先¶
生與國均壽壽則甚多國則巳陋視國可悼匪悼其身後人¶
来觀元之壽臣¶
　　礲硿子碣¶
礲硿子鄭氏諱斗字德方台仙居人仙居有山髙特者曰石¶
礲硿而礲硿子適家其下人以其德峻㧞與山𩔗因號之曰¶
<pb:KR4e0004_SBCK_065-6a>¶
礲硿子云礲硿子少有偉氣學書未成舎去攻醫以藥人病¶
者至視其貧即𢌿以藥不問直有無大疫起比舎駢首臥婣¶
戚畏懦莫敢頋礲硿子䄂藥出入疫家躬和煮治療不少有¶
惓色人德之既而礲硿子益壮乃更悔悟謂吾先人本以儒¶
顯聞吾可易他術&KR0549;先人名即以藥肆授族人之貧者而刻¶
志於學凡聖賢經訓及古今成敗之籍皆探䆒奥宻抉擿端¶
緒身由而志存之形諸言動文辭蔚然有古風正家睦族具¶
有典法推其餘以周䘏人汲汲不厭元至正癸己大旱民或¶
鬻子以食礲硿子戚之擇&KR0254;田易粟富人以賑饑者数百家¶
頼不莩死後二年海氓作亂礲硿子率鄉人避其難偕行者¶
或攘人鷄礲硿子不忍責私以貲償之後咸悔戢不敢肆盗¶
發括蒼將犯礲硿子鄉邑礲硿子戴鐡㡌杖鐡杖練習里中¶
子弟為隊伍以備之盗聞觧去守將知礲硿子才可用遣使¶
者持幣蹐廬起礲硿子謀其草事礲硿子知亂不可救拒弗¶
<pb:KR4e0004_SBCK_065-6b>¶
納巳而元亡礲硿子亦且老矣遂𨼆不復仕惟日推所聞知¶
授其徒同姓来學者飲食之礲硿子方嚴好義有非義者以¶
禮開說使入于善故存而鄉人以為師既卒咸悼惜以為失¶
所依礲硿子年六十¶
國朝洪武十一年二月廿有七日卒於家明年正月四日塟¶
于七里之原礲硿子裔出漢安逺矦吉宋建𨺚&KR0004;有名脩者¶
自永嘉徙仙居歴十一世至户部侍郞雄飛以文學發聞于¶
時台學祠六君子户部其一也從子憲為國子愽士遭亂死¶
于孝博士之兄慰實為礲硿子之曽祖大父合父樞妣張氏¶
宋司諌次賢之孫元慶元路教授國真之女夫蚤死以貞節¶
&KR0091;礲硿子娶妣兄之女先八年卒三男子曰光明曰顯則曰¶
光韜顯則黄氏出推擇為縣弟子貟貢太學選髙等以鄉先¶
生張君熈状請銘余與台士㳺固知其多竒才晚乃得礲硿¶
子焉於是知余於台士未足以盡交之也銘曰¶
<pb:KR4e0004_SBCK_065-7a>¶
少而竒壮勇於為愈老不衰誰執其機弗大其施有積無𧇊¶
惟後之垂¶
　恭題¶
　　賜和文學𫝊藻紀行詩後¶
新知武昌府事臣𫝊藻以其為&KR0101;察御史時所受¶
賜和紀行詩四首視臣濂臣拱而言曰天之道不可窺也觀¶
乎日月星辰之晦明則知之地之道不可測也觀乎草木蟲¶
魚之生息則知之聖人天地也其静也與道謀其動也與神¶
俱苟非發於言語文章何由而見天地之心乎臣𫉬事¶
皇上二十年　睿謨英断雖非淺陋識所能知至於求¶
賢&KR0002;不及愛民如赤子此臣之所熟聞者也由此四詩觀之¶
望藻可謂甚切而於民事&KR0057;詳及之庸非然㢤臣與藻同師¶
且同郡識其為人嘗求其受知之故盖藻存心恕持法平其¶
以御史使江淮間紀行之詩多寓諷諫之意故¶
<pb:KR4e0004_SBCK_065-7b>¶
上喜而和之益可見¶
上之待藻與藻之事上交盡其道也視夫導君以䛕說及與¶
臣下争名者相去不亦逺㢤臣老矣退伏田里乆欲無言矣¶
以曾執筆&KR0071;史官後敷賛¶
聖治職有冝然者故為藻書之藻自御史轉太子文學後復¶
為御史遂出知武昌云洪武十二年秋七月宋濂題¶
　　題楼時和勑牒後¶
宋之制群臣有官勲者其所受恩澤可以及其子孫又可推¶
之於婣戚其善善之長抑盛矣㢤此乃義烏楼時和以果州¶
防禦使劉滌死事功得&KR0024;充將仕郎之牒非特見當時制度¶
而先生之遺仁餘澤猶可㮣見後之觀者寜能無所感乎¶
　　趙使君像賛¶
宋之王孫元之循吏才優識明政通民治未老而歸臨難不¶
貳懦夫觀之可以作氣¶
<pb:KR4e0004_SBCK_065-8a>¶
　　書劉生鐃歌後¶
伯夷桞下惠飭身制行皆高於當世然揆諸大中之道或不¶
能無過故其流至於隘與不恭甚㢤為師之難也近代以文¶
章名天下者蜀郡虞文靖公豫章掲文安公先師黄文獻公¶
及廬陵歐陽文公為最著然四公之中或才髙而過於肆或¶
辭醇而過於窘或氣昌而過於繁故效之者皆不能無弊惟¶
先師之文和平淵潔不大聲色而從容於法度是以宗而師¶
之者雖有髙下淺深之殊然皆守矩蹈規不敢流於詭僻迂¶
怪者先師之教使然也烏傷劉生剛從余學經為文頗乆近¶
製¶
國朝饒歌十二曲傳於逺邇士君子&KR0091;之頋子豈能使生至¶
是㢤實先師之遺教&KR0013;人深且逺故耳余少於斯文盖有志¶
焉及今&KR0057;真知之然後嘆先師之不可及也後之有志於學¶
者非果有得於古人之法烏知余言為然㢤¶
<pb:KR4e0004_SBCK_065-8b>¶
　　䟦鄭仲德詩後¶
浦陽鄭君仲德生之&KR0010;與余同其名與余同少而從學於吴¶
貞文公又與余同長而多髯又與余同不善飲酒又同余中¶
嵗自金華徙居青蘿山中又與之同里故余二人交最洽也¶
去年冬余朝　京師仲德欣然與余同舟㳺三吴山水間¶
起居飲食無有不同者仲德既至喜斯㳺之羙發爲歌詩以¶
寫所遇而余則入侍¶
兩宫晨趨而夕還留数月無一日之暇卒不能&KR0071;仲德之作¶
心&KR0060;自嘆兹㳺也幸與仲德同而景物之佳者皆爲仲德所¶
&KR0259;結余不𫉬效焉何其異耶及乎東歸仲德累以爲言余耄¶
昏好睡竟不能成詩以與仲德相馳驟既而咲曰物之同者¶
一則同二則異矣余與仲德方相與如一人仲德之言猶余¶
之言也何必出余之口而後爲同耶仲德之詩羙矣而余效¶
而似焉尚未免爲異苟不之似非自取異耶多言以求異&KR0154;¶
<pb:KR4e0004_SBCK_065-9a>¶
若忘言而歸於大同之域也耶仲徳知道者也必以余言為¶
然¶
　永康徐府君墓銘¶
君姓徐氏䕫友龍名與字也金華之永康所居邑也諱興諱¶
盛及正孫者曾祖祖考也翁氏妣也祗祗翼翼人不見其怠¶
容兵亂家貲傾瘁心勩力營度綜覈卒完以充歉&KR0010;發餘粟¶
振里閭温而恭好禮而文遇士友有恩其徳也七十有九夀¶
也元至正壬辰十二月二十四日卒之時也明年十一月十¶
六日塟之期也元綂癸酉九月二十七日卒者其配盧氏也¶
六十者盧氏夀也甲戌十二月二十日盧氏塟也義郷岡谷¶
之原墓所也道弘道惠道杜子也張某吕某壻也儔俊供倧¶
福寜偉孫也椿桔棠根棋音本儀禧敬曽孫也今為國子生¶
授保定税課司副使者棠也去君之卒一世矣棠不敢忘而¶
圖銘以傳其志事悲也余與君同郡雖欲辭不得而辭也銘¶
<pb:KR4e0004_SBCK_065-9b>¶
曰¶
善蓄躬豈必名耶全壽終奚以榮耶德其豐厥胤𨺚𨺚殆將¶
興耶¶
　　塤箎軒記¶
泛浙河而南舎舟登陸有地曰漁浦土沃以亢池園𣗳林碩¶
羙蕃茂魚稻充羡百貨之所趨行旅之所集聚似市而不澆¶
近野而不俚故其人多優㳺而好文其&KR0057;以禮譲為人望者¶
&KR0091;華氏余自京師還華氏之秀者曰拱辰侍其父&KR0049;于河滸¶
逆子至其家舘於賔次率其兄弟庭揖畢俯身自東階趨退¶
足武相蹈不越尺寸徐與之言長少相頋擇辭而發懇然不¶
煩秩然不畔于理皆良士也視其室名則曰塤箎而予昔之¶
所書者拱辰謂盍有以記之天下之物取諸人者有盡而本¶
於天者無窮能充天之所與則得於人者可棄而勿論矣世¶
恒知在外者之可樂而力取於人其受於天者則怠而不頋¶
<pb:KR4e0004_SBCK_065-10a>¶
卒之兩無所得而戚戚以終身豈非惑㦲今華氏兄弟以言¶
乎爵則未嘗仕以言乎財則非甚富以言乎車馬衣服則雅¶
素儉質與凡民等然入其門則父子有禮兄弟有恩忿疾之¶
聲不聞于室和煦之色不絶于面食力而趨事安生以自適¶
雍容怡愉不教而勸而未嘗有資於外物何必取諸人而後¶
可樂㢤其善充於天也固羙矣天之所與者至重也苟善充¶
之雖困貧甚天猶以爲貴也不能充之能位極乎崇高天猶¶
以爲賤也&KR0002;華氏之爲天之所貴者也余安敢遺之而不錄¶
乎¶
　　題黄文獻公所書先府君行實後¶
右黄文獻公乞銘於桞文肅公之状文獻公以學問文章名¶
天下此雖造次所書而考㩀精詳倫序不紊事信而辭實言¶
遜而禮恭皆可以爲法不特字畫之羙也濂常執業二公之¶
門於是二公之卒巳乆矣永念今昔撫卷慨然¶
<pb:KR4e0004_SBCK_065-10b>¶
　　題李烈婦墓表墓銘後¶
李烈婦墓文二通余友掲君伯防王君子充之辭也烈婦死¶
十餘年二君文其墓今又十年而二君無在者矣人生不足¶
恃惟令名可以無窮覧斯文者可不深長思乎¶
　　象山王君墓銘¶
國朝平四明蘭山民為亂㓂象山虜縣令丞㩀縣及縣大姓¶
王君剛甫散家貲率敢勇士襲其營破之執縛魁酋数十人¶
跪于庭罵曰汝冦郡縣囚命吏刼平民為害罪當死遂斬之¶
散其餘黨迎令丞以歸郡以其状聞詔賜白金二十兩縣圖¶
其破賊状于鳯躍山佛寺之壁是時朝廷聞亂發近兵誅之¶
兵及境欲屠從賊者㑹君巳誅盗兵乃觧象山民数百環君¶
拜曰微君吾邑幾以不義死由是君名聞浙水東君諱某剛¶
甫字也其先祖某自昇遷閩復自閩徙象山曾祖諱子俊祖¶
諱文盛父諱芝季父𦬊無子君以父命後之君祖父皆善士¶
<pb:KR4e0004_SBCK_065-11a>¶
世以貲聞至君&KR0057;敦厚有氣量爲學務逹大意能操縱歛散¶
貲愈多然好周施喜士人&KR0091;其義元季嘗以通蒙古書薦爲¶
慶元路蒙古字學錄盗起黄岩江浙行中書省檄君攝東門¶
巡檢司事攝六年盗畏不敢一人登陸及君去官東門&KR0013;兵¶
民追思君歌慕之年六十有八以洪武十二年正月某日客¶
死於京師識君者咸悲傷之君娶葉氏宋丞相夣䁀曾孫女¶
&KR0071;董氏許氏子男二人用䁀好學通詩用釜君卒後乃生女¶
四人其二適林文孟林起宗二在室孫男一曰岵銘曰¶
古重巨室齊于世臣望大聲𨺚可以鎮民民或思亂伺𨻶以¶
動呵而止之俯伏震忠豈&KR0002;細人勞而少功𫝑卑言輕其誰¶
肻從海島之間萬室蟄蟄煮海樵山易化難縶世當治平不¶
敢蹻騰或逆其情㩀扼阻兵乗亂未弭嘯呼以起火矢風艘¶
入冦東鄙君曰島鼃自&KR0300;釡中沸湯方然汝計巳窮怒叱壮¶
士盗不可長縛斬軍門以取峻賞¶
<pb:KR4e0004_SBCK_065-11b>¶
大兵東來欲剗&KR0126;腥聞難既夷飛書大庭凾金走驛一日千¶
里旌爾義勇以勸来者父老相携環拜于𡍼非君有為幾受¶
盗汚鳯躍之山圗畫君像此則其藏過者稽顙¶
　　李信甫墓銘¶
建業有䔍行士曰李君諱汝成字信甫居家能惠其鄉信其¶
朋友㳺京師卿大夫皆重之勸之仕不𦗟竟歸賈六合市上¶
物價减恒市人之半客遺錢五十緡而去遣人追之不及抵¶
其家授之人以田宅來粥予直視物倍問故則曰欲子孫乆¶
守之也年七十以元至正戊子八月日卒于家君娶郗氏𠕅¶
娶吴氏年五十無子或謂施金飾浮屠像當得子既而夣神¶
人授二栗後十年連得二子長曰譲次曰疑郗生一女適句¶
容王某孫男四人曰某某某某君之先太原人曾大父某徙¶
&KR0243;大父大振遷建業縣曰上元里曰李岡大振曰此符吾姓¶
冝居遂居之通術数父義亦善士子疑好學行義儒生&KR0091;之¶
<pb:KR4e0004_SBCK_065-12a>¶
以某年月日塟君于某所來請銘疑言不妄古所謂視其子¶
知其父者疑與君之謂耶銘曰¶
不汲汲於名終以善&KR0091;不断断於得終以貲贏人維其然故¶
有合乎天噫彼力争而智取者曷不視乎斯阡¶
　栖雲室記¶
中峯本禅師結廬姑蘇城西以為禪定之室翰林學士趙文¶
敏公書其扁曰栖雲迨今数十年中峯卒而廬亦頽壞中峯¶
之孫用庵照師作新室於故址復取故名掲之而屬予以記¶
余咲曰師其欺予乎㢤今之廬非昔時之所築也今之人又¶
非中峯也而猶曰栖雲何㢤室廬之壽以百年計人之壽以¶
数十嵗計禦燥濕閱寒暑屹乎有不傾之𫝑毅然有不亡之¶
意今欲求而見之且不可得矣彼雲者起㓕萬状不可斯湏¶
審視奚為而乆棲此室㢤文敏公取以為名固異矣師取而¶
重掲之又異也余復以言文之不亦甚異乎雖然自其易化¶
<pb:KR4e0004_SBCK_065-12b>¶
者觀之則天地曽無殊於水中之漚自其可乆者觀之流電¶
之光可使比於嵗月自其有形者觀之泰山可以齊於毫芒¶
自其無形者觀之一𩬊可以儗於嵩華乆速巨細者跡也有¶
跡者固不足恃以不壞不可以巨細乆速論者道也斯道也¶
何間於古今新故之分㢤然則安知今之廬異於昔時之所¶
築今之人異於昔之人㢤而雲也安徃而不在乎嘗試與師¶
登姑蘇之䑓而覽古今之變三吴之間崇臺廣榭凉亭燠舘¶
敷金碧而炫丹瑶極人力而窮物状者何可勝数盖有歌舞¶
未畢而號泣繼之車馬陳于庭而狐兎巳㳺于&KR0397;者矣彼之¶
富麗竒瑰苟與拪雲之室絜量大小何啻岡阜之於沙塵今¶
彼皆不復得守而此猶能新其棟宇而不廢何耶盖無道以¶
保身者雖富麗不能乆存而有道之士身亡而名立固不随¶
世以為變遷也吾坐乎斯瞑目而思之充乎室皆雲也皆中¶
峯也大吾耳而接吾目者皆道也中峯之徒苟有志於道孰¶
<pb:KR4e0004_SBCK_065-13a>¶
不可爲中峯㢤尚何取於區區之故名也乎師近道者盍以¶
吾言求之¶
<pb:KR4e0004_SBCK_065-13b>¶
