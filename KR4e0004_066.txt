# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.178689
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 66
#+PROPERTY: FILE SB04n0229-066宋學士文集-卷第六十六.
<pb:KR4e0004_SBCK_066-1a>¶
宋學士文集卷第六十六　芝園續集卷第六¶
　　麗水黄府君墓銘¶
元至正中天下方晏然麗水黄君與可獨憂以為大亂&KR0005;起¶
著書十篇言政治&KR0692;失甚悉曰能用吾言庻可捄不然莫及¶
矣㑹朝廷遣使者宣撫四方君即詣使者上之不聽歸臥于¶
家後数年亂果作山東李國鳳經畧江南見其書歎曰經濟¶
器也致書辟之卒不起年八十以終君諱許與可其字上世¶
多仕宋不大顯七世祖太學生師恩與兄譲財以義稱祖國¶
華父昶年十七舉于鄉&KR0024;大學上舎生君蚤&KR0012;知自刻厲讀¶
書攻舉子業試弗利棄不復視慨然慕聖賢之學習五經約¶
知其說&KR0057;深於易旁通諸家言目别彚分咸得其統緒狀貌¶
敦碩髯垂至膝下談辯古今事得失成敗如身預而目覩者¶
部使者行縣執賓主禮請見竒其才數欲薦之謝不從惟推¶
&KR0001;學與其徒相講授性剛嚴逢人不能為卑辭媚色不慊其¶
<pb:KR4e0004_SBCK_066-1b>¶
心者遇諸塗不正視然飬母㳟敬温和極能適其喜怒母卒¶
廬墓左石壁之下遂别&KR0197;石壁山人讀四書著&KR0124;觀讀易著¶
大意讀書詩著緫斷他若制度文為之說咸有&KR0001;述&KR0001;為文¶
通若干卷其於義理蔚如也未卒時自為挽詩謂&KR0005;死既而¶
病歎曰生而無愧吾榮也死而無&KR0220;吾寕也遂卒時至正壬¶
寅四月二十八日後六年為吳元年丁未十一月某日塟于¶
葉衕君娶魏氏子男二人文彬文奎女一人適梁某屠出也¶
孫男四人曰夢池夢庚夢裴庶孫夢池以能文辭名仕¶
皇朝爲秦府紀善階&KR0005;仕郎女一人適湯住曾孫男四人曰¶
綸維絅綍君沒&KR0830;巳久夢池持狀以書拜泣曰先祖既不得¶
志於當時倘不圖其存於後世是生死不遇也烏乎其可余¶
曰君雖不&KR0139;其身而有孫以昭楊之斯亦可謂有天道㢤銘¶
曰¶
大亂之生其端孔微不有君子孰爲蓍&KR0027;未形而言昏愚攸¶
<pb:KR4e0004_SBCK_066-2a>¶
諱&KR0273;水未泮視如平地政&KR0453;教隳安能久存天塞其聦有言¶
莫聞言之在予從違者人人之方迷聖賢&KR0001;難叶遺書不亡¶
&KR0193;孫是紹載德昭聲是謂天道¶
　　元故翰林待制柳先生&KR0059;謚文肅議¶
天地之運隂陽之化置大和於生物之地置大肅於成物之¶
時盖鬯逹茂遂之極非濟之以至嚴則盛者不堅實者不確¶
而&KR0036;育於春夏者終不足以有成故降之以霜露沍之以氷¶
霰使昔之驕虚暴溢者一旦収歛縮閉折挫而無遺寓深愛¶
於至畏之中萬物莫知其&KR0001;由然故肅者天地之&KR0001;以爲教¶
也惟人也亦然導之以柔惠誘之以慈良俾人見之而化者¶
春之和也臨之以儼恪以摧其惰慢之氣持之以介正以格¶
其邪僻之心不怒而威不言而厲者秋之肅也育才莫善於¶
和成徳莫善扵肅嚴肅之君子其猶霜露之教乎元故翰林¶
待制浦陽柳公先生&KR0018;&KR0606;雄&KR0376;特之才畜峻大剛方之德發¶
<pb:KR4e0004_SBCK_066-2b>¶
而爲文則沈雄而雅勁見之於行則端重而遂&KR0033;怠色不形¶
於面媚言不出於口&KR0001;學以聖賢爲師而不戾俗以爲異&KR0001;¶
至以教化爲重而不阿世以爲同起爲人師入造胄子周旋¶
禮樂之署統教吴楚之區晚&KR0010;就徴入掌帝制其於闢異端¶
扶倫紀黜&KR0075;祀排&KR0020;臣勁氣直辭可輔&KR0212;訓危言卓行可激¶
貪懦迨其退而燕處凛然神居屹然山峙喜怒不著語黙有¶
恒可謂有德君子矣先生既卒而元亦亡時異典諲節惠之¶
礼未舉門人咸喟歎而稱曰士有易名况先生嘗有位者乎¶
惟先生之文天下靡不聞知以德配之於義爲&KR0091;先生之德¶
宏深&KR0054;大兹不敢擬議然表見而易覩者非曰肅乎請遵古¶
者&KR0059;謚之例以文肅定謚如何衆咸曰允㢤遂謚曰文肅云¶
洪武十年春三月己&KR0407;&KR0203;前某官同縣門人宋某謹議¶
　風門洞碑¶
神者變化不測之謂也凡不測之&KR0001;必有神司之天之高(且/明)不¶
<pb:KR4e0004_SBCK_066-3a>¶
可測也地之廣且厚不可測也故天有帝地有祗嶽鎮海瀆¶
其崇深幽險曖昧惚恍不可測也故皆有神爲之主名山經¶
&KR0001;載五千三百七十山其神有龍身而馬首者有牛身而足¶
肆貳首而馬尾者有身如蛇鳥而豹尾虎齒者雖譎誕難¶
徴然不可測之&KR0001;其神亦變恠無常要不可以常理論也金¶
華縣東南五十里有山曰風門山有石洞洞之户可入二人¶
其内晦如&KR0238;人怖不敢往以石投之有聲礲礲然莫測其&KR0001;¶
底止風蓬然從中出襲人毛髮盡竪郷民異之意其必有神¶
&KR0010;時禱祠之多應因號之曰風門洞神久而神與人益習因¶
降于巫言生四子皆爲神民信之遂即洞西一里&KR0001;西溪之¶
原爲祠以像神及&KR0001;謂四子者其來盖已久元至正丙午夏¶
旱民皆走祠下争舁其像以歸像至之郷&KR0040;随以至否則只¶
尺不相及民益大驚不敢慢而琴山里浦二處之民事神&KR0057;¶
謹惟恐失其意&KR0004;里浦民嘗有神次子像靈甚至是嵗琴山¶
<pb:KR4e0004_SBCK_066-3b>¶
民迎禱之得&KR0040;而里浦不雨里浦人曰我神也奈何澤琴山¶
而遺我乎遂欲㫒去琴山民亦曰我神也神澤我我未有以¶
報請緩之相持者頗久不能止則與之盟曰天&KR0040;則以神歸¶
我已而里浦果&KR0040;&KR0010;以大穰乃還神於琴山於是琴山之民¶
思報神惠復刻木為次子别像而請邑士王閑碑神之休烈¶
植之祠下明年琴山有秋而西溪&KR1146;為災西溪民疑新像與¶
碑不利也怒沈像於水而碎其碑沈像之嵗西溪民大疫死¶
者十七八神降言&KR0005;尽殛西溪民民惶惧殺牲叩首請為像¶
以贖辜隊具&KR0005;&KR0035;碑而文巳毁琹山士愈慶乃来言其故請¶
文刻之噫斯事亦異於常理矣然非果異也木石之恠乆而¶
不散且能為災警讋人况大山穹谷之靈乎其䏻出雲雨為¶
休祥不可測度固其常也民祗奉之至於爲祠設像亦事之¶
必致耳夫豈不可㢤或與之抗則過矣凖礼山川能澤物者¶
則在&KR0001;&KR0021;如神者澤兹邑之民而享其奉非濫也冝也為之¶
<pb:KR4e0004_SBCK_066-4a>¶
民者烏不敬乎絲之以詩曰¶
風門之山蔚穹窿羣&KR0528;左右翼且宗&KR0020;&KR0002;萬&KR0185;環一龍帝恐¶
地軸膠不通為鑿巨竅貫其&KR0336;復驅后祗叱豊&KR0173;乎皷大塊¶
嘘雄風至今山竅如截筒有風冷然出其中下深不測上無¶
竆幽恠宜為神&KR0001;宫惟神受命于祝融身&KR0016;赤虬揺緑&KR1614;四¶
子夾馳乘四熊川君水伯扈以從或珥靑蛇持兩鏦或撼鼍¶
皷或震鏞欻隂倐陽互&KR0256;䝉喜則吐雲怒流虹山民駭贍增¶
敬崇殺牲奠酒陳微&KR0454;願施霈澤回秋豐伐山築祠溪水東¶
彩楹畫棟扉則彤縣民&KR0010;時來會同携孩扶耋如聚蠭蒲伏¶
祼献罔不㳟有不㳟者殃厥躬神為帝臣秉太公願恢至仁¶
綏九農聖經國典祠有功功髙施&KR0054;名必鴻䥴辭廟門玄碑¶
穹著祥昭異警羣聾千秋萬祀爲神雄¶
　　柳氏宗譜序¶
浦江之栁氏其先居河東宋髙宗南遷時有名鑄者扈從來¶
<pb:KR4e0004_SBCK_066-4b>¶
江南遂家浦江之烏蜀山生一子瀚瀚生森彬森生監藴藴¶
生崇德縣主簿&KR0024;之崇德生高郵令元贈泗州知州浦江縣¶
男金髙郵生四子其次諱貫仕元為翰林待制以文章名天¶
下門人&KR0059;謚為文肅有子三人皆善士而六孫能守其學不¶
墜殁後三十又七年而介孫穆書其始徙傳緒之詳列為譜¶
圖持以示濂濂泣而歎曰天道於是可徴而文肅公有後矣¶
濂少時幸執弟子役於公門公之為人其崇深閎&KR0054;者固非¶
淺見&KR0001;能知至其端方直易厚重嚴慤怒氣不形於色惡聲¶
不出諸口不知古之賢者復何如耳世之妄議恒謂賢者言論¶
足以予奪當世文章足以抉發至理&KR0001;為與造物者争强故¶
天道&KR0057;忌之而多難為其後是殆不然天惟有&KR0001;不能也故¶
生賢者出而代之爲之政以遂天之生爲之教以輔天之成¶
爲之文章語言以宣天之道使善者勉而惡者懼賢者何&KR0018;¶
於天而謂天忌之㢤其不然也明矣是論也吾意賢者之子¶
<pb:KR4e0004_SBCK_066-5a>¶
孫而不能自力姑引天道以自恕而非其實也不然自文肅¶
公&KR0026;之何其異於彼㢤文肅公之傳今三世其諸孫盛矣固¶
可以見天道而未足以盡報賢之意今諸孫皆有德積久必¶
愈昌越十餘世&KR0005;有傑然秀出者興其間然後可見天道之¶
全也斯譜也君子由是&KR0026;天道焉穆之後人安可忽㢤¶
　文說贈王生黼¶
明道之謂文立教之謂文可以輔俗化民之謂文斯文也果¶
誰之文也聖賢之文也非聖賢之文也聖賢之道充乎中著¶
乎外形乎言不求其成文而文生焉者也不求其成文而文¶
生焉者文之至也故文猶水與木然導川者不憂流之不延¶
而恐其源之不深植木者不憂枝之不蕃而慮其本之弗培¶
培其本深其源其延且蕃也孰禦聖賢未嘗學爲文也沛然¶
而發之卒然而書之而天下之學為文者莫能過焉以其爲¶
本昌為源愽也彼人曰我學為文也吾必知其不能也夫文¶
<pb:KR4e0004_SBCK_066-5b>¶
烏可以學爲㢤彼之以句讀順適爲正訓詁難深爲奇竆其¶
力而爲之至於死而後巳者使其能至焉亦技而巳矣况未¶
必至乎聖賢非不學也學其大不學其細也竆乎天地之際¶
察乎隂陽之妙逺求乎千載之上廣索乎四海之内無不知¶
矣無不盡矣而不止乎此也及之於身以&KR0026;其誠飬之於心¶
而欲其明叅之於氣而致其平推之為道而驗其恒蓄之為¶
德而俟其成德果成矣道果至矣視於其身儼乎其有威燁¶
乎其有儀左礼而右樂圎規而方矩皆文也聽乎其言温㳟¶
而不卑皎厲而不亢大綱而纎目中律而成章亦皆文也察¶
乎其政其政莫非文也徴乎其家其家莫非文也夫如是又¶
從而文之雖不求其文文其可掩乎此聖賢之文&KR0001;以法則¶
乎天下而教行乎後世也今之為文者則不然僞焉以弛其¶
身眯焉以汨其心擾焉以乖其氣其道德蔑如也其言行棼¶
如也家焉而倫理謬官焉而政教泯而欲攻乎虚辭以自附¶
<pb:KR4e0004_SBCK_066-6a>¶
乎古多見其不察諸本而不思也文者果何繇而發乎發乎¶
心也心烏在主乎身也身之不脩而欲脩其辭心之不和而¶
欲和其聲是猶擊破&KR0498;而求合乎宫商吹折葦而兾同乎有¶
虞氏之箾韶也决不可致矣曷爲不思乎聖賢與我無異也¶
聖賢之文若彼而我之文&KR0002;是豈我心之不若乎氣之不若¶
乎否也特心與氣失其飬耳聖賢之心浸&KR0517;乎道德&KR0386;泳乎¶
仁義道德仁義積而氣囙以充氣充欲其文之不昌不可遏也¶
今之人不能然而欲其文之&KR0124;乎聖賢亦不可得也嗚呼甚¶
矣今之人之惑也聖賢之爲學自心而身自身而家其為事¶
亦多矣而未嘗敢先乎文今之人未睱及乎他自㓜以至壮¶
一惟文焉是學冝乎今之文勝於古之聖賢而終不及者豈¶
無其故邪不浚其源而&KR0045;瀾不培其本而抽其枝弗至於槁¶
且涸不止也然則何為而後可為文也盖有方焉聖賢不可¶
見矣聖賢之為人其道德仁義之說存乎書取而學焉不徒¶
<pb:KR4e0004_SBCK_066-6b>¶
師其文而師其行不徒識諸心而徴諸身小則文一家化一¶
郷大則文&KR0013;乎四方漸漬生民賁及草木使人人改徳而易¶
行親親而尊尊宣之於簡冊著之於無竆亦庶幾明道而立¶
教輔俗而化民者乎嗚呼吾何由而見斯人於斯世也吾何¶
爲而不思夫聖賢之盛也虎林王生黼年甚少讀春秋而好¶
爲文問法於予予美其有志也以其大者語之¶
　　太&KR0004;子碣¶
宋之德深逺矣暨其衰微不振人能取其國而不能絶其子¶
孫百餘年間&KR0139;官名士森布於天下當世&KR0091;多才者歸趙氏¶
此豈人力乎非天曷能致此乎吾與浦江得太&KR0004;子諱良本¶
字立道其裔出於周王元儼至太&KR0004;子十世矣太&KR0004;子六世¶
祖士翮爲處州兵馬鈴轄髙宗時來遷睦卒贈武節大夫武¶
節之子武義即不玷復自睦徙浦江高祖武經郎善近曾祖¶
武翊郎汝沮祖崇徯父必俊自祖以下始不仕皆以儒名至¶
<pb:KR4e0004_SBCK_066-7a>¶
太&KR0004;子&KR0057;異焉太&KR0004;子少時好讀書從學于郷先生吳貞文¶
公萊通經史大畧不喜專精爲章句有得諸心輒見於行事¶
其言纚然可聽其爲家以禮取友必君子凡&KR0001;友者言譽惡¶
諷終身不變也妹歸樓氏䘮夫二子楨楠㓜樓氏族利其貲¶
欲以計奪分之楨愬官未報夭死長老有閔是婦子者爲言¶
于縣縣擇可託孤者皆曰莫賢於太&KR0004;子且其兄也可任縣¶
籍其貲月&KR0095;田符太&KR0004;子主之太&KR0004;子視&KR0012;甥如子既長授¶
以其籍&KR0093;&KR0288;無&KR0001;&KR0059;太&KR0004;子行方嚴有度柔仁者咸慕與親¶
剛愎者惴憚不敢過其門翰林制待栁文肅公貫太&KR0004;子父¶
友雅愛太&KR0004;子爲人命從朱先生震亨㳺朱先生老儒通醫¶
術最嚴&KR1063;不許可庸俗士獨樂太&KR0004;子盡傳以其術太&KR0004;子¶
謂吾欲及物而患無其道今乃得之遂發其術濟病者寠人¶
來問藥與畢麾去不取賈監察御史聞太&KR0004;子精於醫薦于¶
朝授以醫學正太&KR0004;子咲不就而太&KR0004;子之嫡亦且長於是¶
<pb:KR4e0004_SBCK_066-7b>¶
太&KR0004;子謂曰兒善治而家吾&KR0005;休矣遂闢一室以居研摩飬¶
生之說朝夕粥一器不御醯塩䟽蓏盛暑不箑浴烈寒不附¶
火踰三十年無&KR0520;意至老須髮不少白人望之以爲真神仙¶
人而太&KR0004;子亦&KR0002;有&KR0001;自得人莫測也洪武六年太&KR0004;子卒¶
年七十先卒之一日坐床上謂人曰明日良吾&KR0005;歸矣顧稚¶
子耴筆與簡預書歛&KR0830;儀曰衣我楮衣屨我繩屦屦二量冝¶
用弊者無華侈汙我至日晨興冠衣正坐啜一食歛乎&KR0578;目¶
撼之則逝矣二月十五日也三十日&KR0830;于華表山之原夫人¶
戴氏先四年卒合塟焉太&KR0004;子嫡曰友亯孫曰季昇季昱曾¶
孫曰同璿同珪同璣濂交太&KR0004;子翁季間最久法當銘銘曰¶
人之&KR0005;&KR0304;昏氣乘之形憊神疲不能自持矧惟死生世之大¶
事誰能而忘談咲而去猗太&KR0004;子脱然天㳺與道始終知命¶
不憂曷由致斯其欲甚寡形且頓忘孰不可舎世之鄙夫雄¶
傑一時疾病之臨䑕伏狐悲太&KR0004;之道匪神匪僊充乎兩間¶
<pb:KR4e0004_SBCK_066-8a>¶
無後無前¶
　　元故朱夫人戚氏墓銘¶
夫人姓戚氏諱某字某婺金華人宋朝奉郎知&KR0061;州事如琥之¶
曾孫從政郎廣德軍司法叅軍宋祥之孫貞孝先生紹之女¶
年若干歸義烏朱君元踰若干年喪其夫三子皆㓜時宋亡¶
爲元盗起旁縣焚廬舎剽刼家單甚夫人艱勤悲悴事舅姑¶
無怠容遇諸子有恩而嚴少子嘗戯取人一鷄卵夫人怒曰¶
是乃所當取耶笞而責還之稍長遣從許文懿公㳺督教愈¶
於夫在時粥&KR0107;釧資之俾無勌&KR0520;父老病殊殆迎以就養烹¶
藥進食不&KR0304;者三月留十年乃終不以喪塟累兄弟出&KR0059;貲¶
爲具女兄歸朱氏蚤死夫人育其三&KR0012;兒長兒亡又撫循其¶
男女為擇名族嫁娶族女貧不能行者必以貨&KR0135;窶家得子¶
多溺死以倫理訓誘俾勿溺資以粟帛里中人德夫人如慈¶
母夫人與娣姒和視娣娰子猶巳子御媵婢仁而威聞夫人¶
<pb:KR4e0004_SBCK_066-8b>¶
謦欬咸肅畏譁者止惰者執業以俟久而知其可事多終身¶
不忍去夫人春秋既高三子冠裳翼然須髪頒白升堂奉觴¶
以次為壽諸婦孫男女數十人列侍左右懽愉竟日年八十¶
時婣連賔客慶問者以千計夫人讀書史為人言皆有詞采¶
可&KR0091;述夀八十有七猶康彊不衰旦起盥櫛召子孫來前曰¶
吾殆死矣就枕&KR0827;&KR0304;日晡遂卒至正丙戌五月九日也十二¶
月某日遷朱君之柩合&KR0830;某里東山之原三子長曰震亨有¶
學行人尊之曰丹溪先生次曰巽亨次曰䝉正皆善士孫男¶
五人嗣衍嗣洪嗣紀嗣湜王汝孫女十人皆為巨室妻曾孫¶
男二人文栢文椐女子三一適人其二在室夫人卒三十五¶
年嗣紀以状拜泣曰夫人於朱氏為賢母宜得銘余曰嘗聞¶
丹溪言信然丹溪學可師法觀丹溪可知夫人賢觀夫人其¶
子之賢益可徵余奚由譲銘曰¶
詩稱賢知多本母氏史傳子輿三遷是紀仁猷義訓與性皆¶
<pb:KR4e0004_SBCK_066-9a>¶
成導之為善川赴木升少閼其端愈長滋戾&KR0154;若夙教圖難¶
於易有儒丹溪行介德方匪惟師承惟母之良祗率慈惠具¶
有典則尊章歎咨遐邇遵式黄髪朱顔眉壽樂康環珮紳緌¶
秩其盈堂善慶孔多澤則在後後人勿忘碩儒之母¶
　　雲寓軒記¶
閩士張君仲育學道龍虎山中扁其軒曰雲寓人聞而疑之¶
曰異㢤張君之名軒也夫蒼然而在上者太虚也寓乎太虚¶
者雲也雲之為物一氣上升&KR0004;無定形當其始生也勃焉如¶
烟欝焉&KR1083;旋或摇曵如帶或縈結如盖或超舉如鴻或變化¶
如龍儵然而雨天下忽然而不見其迹雖雲亦不自知其聚¶
散起㓕為何如人之望之一息而萬狀惚恍而不可爲像今¶
張君乃欲取以寓其身不亦異乎或聞其言又疑之曰是知¶
雲之起㓕而不知外物之起㓕者也知張君之寓身於雲而¶
不知其寓意於雲者也彼世之紛紛紏紏朝崇而夕替驟性¶
<pb:KR4e0004_SBCK_066-9b>¶
而歘還毁譽榮辱之出於人者其變亦多矣獨何異於雲乎¶
人惟不知其然也故竭智畢力終身趨走汨没於其間而不¶
之止&KR0002;夫知道之士則不然其視天下之物舉不&KR0085;當其一¶
顧至於身亦自視如委蛻其去留之際不繫繋於物與浮雲¶
無異盖其&KR0001;得者深矣今張君獨知之而以雲寓名其軒庶¶
幾達生者之&KR0001;為彼烏足以知其意㢤或者聞其言又疑之¶
曰是求其外而不得其内泥於迹而不通其道者之論也夫¶
有道者用於物而不蔽於物自恒人而觀雲則雲而巳自有¶
道者而觀舒之周徧宇内歛之不見豪髪者非道邪澤潤四¶
海而不以為功與天並存而不知其&KR0001;終者非道邪衆人資¶
其惠而不能名其德功成則退而不底滯於用者非道邪是¶
則張君取雲以寓意者有在矣彼烏足以知之邪且天地之¶
&KR0004;未嘗有雲之名也非特無其名也而亦未嘗有雲也非特¶
無雲也而天地亦未始有也隂陽判而後有天地有天地而¶
<pb:KR4e0004_SBCK_066-10a>¶
後雲生焉人見其巍且髙也從而以天名之見其卑且廣也¶
從而以地名之見其絪緼無竆也從而以雲名之是則以天¶
地名天地以雲名雲者亦巳寓矣况復取雲以名軒不猶寓¶
之寓者乎而人又嘵嘵焉而辨之非惑邪吾聞龍虎山中多¶
異人廣成子安期生之流時徃來其間張君試見而問之果¶
孰爲雲邪孰為寓不寓邪必有以語張君矣又安知不疑吾¶
言為妄邪三人者退張君識其言屬茟於予請書之坐隅¶
　　蘇平仲文集序¶
漢武帝欲教霍去病兵法去病辭曰顧方畧何如耳濂謂去¶
病真能用兵者古今之&KR0020;不同山川風氣亦異而敵之制勝¶
伺隙者常紛然雜出而無竆吾苟不能應之以變通之術而¶
拘乎古之遺法其不敗覆也難㢤為文何以異此古之為文¶
者未嘗相師欎積于中攄之於外而自然成文其道明也其¶
事覈也引而伸之浩然而有餘豈必&KR0060;取辭語以為工㢤自¶
<pb:KR4e0004_SBCK_066-10b>¶
㤗以下文莫盛於宋宋之文莫盛於蘇氏若文公之變化傀¶
偉文忠公之雄邁奔放文定公之汪洋秀傑載籍以來不可¶
多遇其&KR0004;亦奚睱追琢絺繪以為言乎卒至於斯極而不可¶
掩者其&KR0001;飬可知也近世道漓氣弱文之不振巳甚樂恣肆¶
者失之駁而不醇好摹擬者拘於局而下暢合啄比聲不得¶
稍自凌厲以震盪人之耳目譬猶敝帚漏巵雖家畜而人有¶
之其視魯弓郜䁀亦巳遠矣每讀三公之文未甞不太息也¶
蓋晚而得乎仲焉平仲文定公之裔孫少警敏絶倫誦說不¶
勞而習中嵗太肆於文辭精愽而不麄澁敷腴而不苛縟不¶
求其似古人而未始不佀也仕¶
皇朝為國子學正近臣薦其才擢　國史院編&KR0113;官以瞶辭¶
歸濂以翰林承㫖致政&KR0005;還天子命舉可以自代者即以平¶
仲應　詔既至復固辭　上亦憫其誠特賜文綺遣之¶
天下學士高平仲之文而莫不惜其以疾困也人有困於當¶
<pb:KR4e0004_SBCK_066-11a>¶
時而貴於後世者亦有貴於當世而後乃無聞者其得失乆¶
近果何如㢤孰知平仲之困乃&KR0001;以成其至貴者乎濂重平¶
仲最甚序論其文所以歎蘇氏三公之不可及而喜今世之¶
復有斯人也平仲名伯衡其先居眉自文定公長子徽猷閣¶
待制遅來知婺州遂家焉今為㜈之金華人去文定公十世¶
矣¶
　題余廷心&KR0144;書後¶
右四大蒃豳國忠宣公余闕為浦陽戴君叔能書至正九年¶
公持使者節來鎮浙部濂偕叔能往見公奨厲甚至且各書¶
齋扁為贈公去浙後江南大亂荆楚之域皆為偽漢陳友諒¶
&KR0001;㨿公時以淮南行省右丞分治安慶安慶前後皆盗區公¶
獨守六年小大二百餘&KR0062;未嘗敗北不幸粮絶城陷公遂赴¶
水死君子&KR0091;其大節與日月争光信㢤公文與詩皆超逸絶¶
倫書亦淸勁與人相&KR0124;然其忠義之氣可以懼亂賊淸惡厲¶
<pb:KR4e0004_SBCK_066-11b>¶
天地因之以位君臣籍之以定斯豈細故雖&KR0001;書不工猶當¶
傳之萬世况能臻其妙者乎此&KR0083;&KR0001;在定有神物呵護見者¶
當如張中丞之詩叚太尉之笏聳然起敬不可徒以翰墨視¶
之公唐兀氏余闕其名也字廷心一字天心元統元年進士¶
世居武威今爲合肥人翰林學士金華宋某謹題¶
宋學士文集卷第六十六　芝園續集卷第六¶
