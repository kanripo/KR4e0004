# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.560388
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0229-031宋學士文集-卷第三十一.
<pb:KR4e0004_SBCK_031-1a>¶
宋學士文集卷第三十一　翰&KR0080;别集卷苐一¶
　　楊氏家傳¶
楊端其先太原人仕越之㑹稽遂為其郡望族後寓家亰兆¶
唐末南詔叛䧟播州久弗&KR0014;平僖宗乾符三年下詔募驍勇¶
士&KR0005;兵討之端夢神人告曰爾亟往此功名機也端與舅氏¶
謝&KR0005;軍詣長安上䟽請行上慰而遣之行次蜀蠻諜知之歛¶
退者半乃詣瀘州合江逕入白錦軍髙遥山㩀險立砦結土¶
豪&KR0119;&KR0253;黄三氏為久駐計蠻出冦端出竒兵擊之大敗尋納¶
欵結盟而退唐祚移扵後梁端感憤發疾而卒子孫遂家于¶
播宋贈太師太師生牧南既嗣世痛父業未成九溪十洞猶¶
未服日夜憂憤其子部射&KR0647;其志&KR0223;練&KR0005;卒伐羅閩時閩附¶
南詔部射深入閩匿&KR0005;士絶其後部射力戰死其子三公抱¶
父尸不去閩執之以歸牧南卒三公幽于閩半載㑹阿永蠻¶
酋長黒長與閩有連語之曰殺其父而囚其子人弗為也盍¶
<pb:KR4e0004_SBCK_031-1b>¶
歸諸閩不荅黒定怒夜以一牝馬&KR0060;載與俱歸且發兵納三¶
公界上三公遣衛兵檄召謝廵撿謝帥夷獠&KR0647;之㑹濟江夷¶
獠怱懐異志引舟岸北呼謝曰為我語若主當免我科賦否¶
則吾不以舟濟三公怒瞋目視舟&KR0821;者三舟奔而前三公遂¶
渉夷獠爭持牛釃酒為謝三公剪帛繫獠頸吸水噀之帛㦯¶
蛇形獠伏地哀祈誓輸賦不敢反三公復噀之帛如初三公¶
生二子寳實寶當立自以才不逮譲與實實字真卿聞宋太祖¶
受命即欲遣使者入貢㑹小火楊及新添族二部作亂實同¶
謝廵檢討之夜薄賊營盡殱其衆實傷流矢病創而卒實生¶
昭字子眀既嗣世二弟先蟻各擁強兵先㩀白錦東遵義軍¶
&KR0197;下州蟻㩀白錦南近邑&KR0197;&KR0045;州昭不&KR0014;制曽未㡬何蟻稱¶
南衙&KR0005;軍舉兵攻先且外結閩兵為助謝廵檢子都統謂昭¶
之子貴遷曰蟻召&KR0311;讎而賊同氣罪不容于死盍討之遂大¶
發兵設三覆扵髙遥山要其歸而擊之閩大潰赴水死者&KR0070;¶
<pb:KR4e0004_SBCK_031-2a>¶
<pb:KR4e0004_SBCK_031-3a>¶
<pb:KR4e0004_SBCK_031-4a>¶
<pb:KR4e0004_SBCK_031-5a>¶
朙而終官至武經郎生十有三子唯軫軾最良軫字徳輿羙¶
髯長身状貌&KR0347;偉剛果勇决人服其&KR0014;嘗病舊堡隘陋樂堡¶
北二十里穆家川山水之佳徙治之是爲湘江軫初無嗣鞠¶
軾子粲為後晚生三子勲　䁀以粲賢遂不易初議&KR0057;愛軾¶
尋授軾堡政獨築室萬泉以終軫畜一乕馴服左右常駕以¶
出㳺人異之官至秉義郎軾字徳載沉静寛厚孝友無間言¶
遇軫諸子不趐若巳出初先㩀下州世治兵相攻凡七傳至¶
煥軫之幕官猶泳從容白曰骨肉相殘夷狄之俗也上下楊¶
其初由一人而分干戈日夜相尋孰若講信修睦復兄弟之¶
親乎軾欣然曰吾有志久矣子為我徃&KR0003;之泳至下州煥頓¶
䫙受命遂盟而還軾留意藝文蜀士来依者愈衆結廬割田¶
使安食之由是蠻荒子弟多讀書攻文土俗為之大變軾官¶
至成忠郎累贈武節郎粲字文卿小字伯強㓜授大學即掩¶
卷嘆曰此非一部行程暦乎必渉歴之至乃可爾長好鼓琴¶
<pb:KR4e0004_SBCK_031-5b>¶
投壺粲母弟煇有寵扵父㡬奪其位粲亦欲以位讓之因猶¶
泳言得不廢&KR0271;禧三年蜀帥呉曦叛粲帥師赴援㑹曦誅不¶
果貢職馬三百黄白金鉅萬且請因曦誅大舉北伐以雪光¶
耻上優詔荅焉嘉定十二年復輸馬三百扵蜀帥蜀帥以聞¶
上益嘉之南&KR0685;夷穆永忠盗㩀公家田粲曰穆不道犯王略¶
吾為藩臣可緩其死耶帥衆討平之斬永忠歸其田南平閩¶
酋偉桂弑父自立粲聲罪致討敗其衆扵滇池斬首數千級¶
闢地七百里&KR0023;羊牛鎧仗各以千計煥違盟鈔掠界上粲遣¶
兵誅之歸煥&KR0001;掠地賦扵珍州下楊平邉患遂熄粲性孝友¶
安儉素治政寛簡民便之復大修先廟建學飬士作家訓十¶
條曰盡臣莭隆孝道守箕裘保疆土從儉約辨賢佞務平恕¶
公好惡去奢華謹刑罸論者多之楊氏居播十三傳至粲始¶
大官終武翼大夫累贈右武大夫&KR0123;州刺史左衛大&KR0005;軍忠¶
州防禦使賜廟忠烈封威毅侯生三子价佐佑价字善父英¶
<pb:KR4e0004_SBCK_031-6a>¶
偉沈毅自少不群父沒以郡政&KR0140;其子文專志飬母端平中¶
北兵犯蜀圍青野原价曰此主憂臣辱時也其可後乎乃移¶
檄蜀閫請自效制置使趙彦訥以聞詔許之馳馬渡劒帥家¶
世自贍之兵五千戍蜀口圍觧价功居多詔授雄威軍都統¶
制未㡬復白錦堡為播州文領郡价統兵如故蜀警又急詔¶
价以雄威軍戌䕫峽价分署&KR0001;部屯瀘渝間遣竒兵擊東遂¶
以捷多遷武功大夫閣門宣賛舎人嘉熈&KR0004;制置使彭大雅¶
鎮渝&KR0702;价赴援价督萬兵屯江南通蜀聲&KR0020;北兵不敢犯孟¶
珙宣撫荆湘余玠制置西蜀皆&KR0029;价為重上屢下詔褒羙之¶
价指天誓曰&KR0001;不盡忠莭以報上者有如皦日一日大飯羣¶
僧价趺坐誦佛書數語而終价好學善属文先是設科&KR0145;士¶
未及播价請于朝而&KR0010;貢士三人云贈&KR0271;府儀同三司威武¶
寧武忠正軍莭度使賜廟忠顯封威靈英烈侯文字全斌紹¶
定中北兵始入劍文日閱士卒為備蜀中避地者多歸之嘉¶
<pb:KR4e0004_SBCK_031-6b>¶
熈中北兵窺江彭大雅復来徴師价命裨&KR0005;趙暹師萬兵赴¶
戰石洞峽擊破之以功轉武徳郎閣門祗&KR0049;父卒詔起文視¶
事進武功大夫閣門宣賛舎人文移書余玠曰比年非師如¶
蹈無人之境者由不&KR0014;禦敵扵門戸故也&KR0154;移鎮利閬間經¶
理三關爲久駐謀此上計也今縦未&KR0014;大舉擇諸路要險建¶
城濠以爲根柢此中計也下則保江自守縦敵去来耳况西¶
畨部落巳爲北&KR0001;誘&KR0020;必撓雪外以圖雲南由雲南以并吞¶
蠻部闞邕廣窺沅靖則後門斡腹深可憂也玠偉其論竟徇¶
中計後果如文言淳祐八年西帥俞興西征發兵五千人與¶
俱大戰者三皆捷&KR0118;左衛大&KR0005;軍余玠北伐漢中文命&KR0005;趙¶
寅㑹兵渝上三次戰又捷十二年北兵圍漠嘉文使總&KR0249;田¶
萬率兵五千間道赴之夜濟嘉江屯萬山必勝二堡萬以勁¶
弩射之敵不&KR0014;支遂&KR0077;加右武大夫寶祐二年北兵由烏&KR0170;¶
渡馬湖入宣化宣撫使李曽伯来徴師文遣弟大聲統兵行¶
<pb:KR4e0004_SBCK_031-7a>¶
大小九戰又捷轉左武大夫五年北兵循雲南&KR0005;入播文馳¶
奏詔莭度使吕文徳偕文入閩諭羣酋内屬大酋勃先領衆¶
降六年拜親衛大夫以觧漁城圍剪烏江㓂功加忠州團練¶
使景定間劉雄飛夏貴守蜀復江安州餉禮義山戰懸壺平¶
而播兵為多進中亮大夫和州防禦使播州沿邉安撫使爵¶
播川伯食邑七百戸詔雄威軍加御前二字以寵異之&KR0010;賜¶
鹽帛給邉用著為令文留心文治建孔子廟以勵國民民從¶
其化卒扵咸淳元年贈金州觀察使元贈榮祿大夫同知樞¶
宻院事柱國追封播國公謚崇徳生一子&KR0022;憲字仲武倜儻¶
有大莭好書史善&KR0016;射始冠授成忠郎雄威軍副都統通管¶
州事二年閩大舉入冦破立&KR0065;諸戍&KR0022;憲出師拒之閩敗却¶
尋潜渡烏江歩&KR0016;猝至民大駭&KR0022;憲部署諸&KR0005;令曰必剪此¶
冦而後朝食蠻聞急引退甫渉江&KR0022;憲&KR0503;擊大敗閩衆扵中¶
流斬首千級擒其酋羅汝歸進武莭大夫沿邉安撫使閩又¶
<pb:KR4e0004_SBCK_031-7b>¶
悉兵冦下邑&KR0022;憲復敗之&KR0023;酋長阿鮓歴舉其罪状而釋之¶
閩自是懼不復出拜利州觀察使遷左金吾衛上&KR0005;軍安逺¶
軍承宣使牙牌節度使至元十二年宋平元世祖遣使者詔¶
&KR0022;憲内附&KR0022;憲捧詔三日哭奉表以播州珍州南平軍三州¶
之地降十五年入朝詔&KR0670;守如故拜龍乕衛上&KR0005;軍侍衞親¶
軍都指揮使紹慶珎州南&KR0685;䓁䖏沿邉宣撫使播州管内安¶
撫使播下邑黄平壤近扵荆地荆之戍&KR0005;欲奪而南&KR0022;憲發¶
其姦請復歸黄平十八年陞宣慰使十九年閩叛詔發諸道¶
兵進討師道播而入&KR0022;憲給饋餉命&KR0005;卒與之俱乃夷之累¶
贈推忠効順功臣銀青榮禄大夫平章政事柱國追封播國¶
公謚恵敏生一子漢英字熈載五齡而&KR0012;二十三年其母貞¶
順夫人田氏挈之朝京師世祖摩其頂熟視良久諭宰臣曰¶
是兒真國器也冝以父爵錫之賜名賽因不花授金乕符龍¶
乕衞上&KR0005;軍紹慶珎州南平䓁䖏沿邉宣慰使播州軍民安¶
<pb:KR4e0004_SBCK_031-8a>¶
撫使賜金繒弓矢鞍勒遣歸二十四年族黨搆亂殺貞順夫¶
人漢英衰經入奏上詔捕賊至益州戮以徇二十七年詔郡¶
縣上計播之鄰境拒命漢英即括戸口租稅籍進世祖大恱¶
加播州等䖏管軍萬戸二十八年漢英入朝奏罷順元宣慰¶
司升播州安撫司爲宣撫司授漢英軍民宣撫使㑹羅甸宣¶
慰使斡羅思誘播下邑黄平諸寨酋詐爲新闢境土以獻漢¶
英奏復之斡羅思恚不勝誣言舊有雄威忠勝二軍思播匿¶
弗奏請籍征交州漢英&KR0936;言納土時巳&KR0674;别籍矣御史臺審¶
覈上之詔&KR0230;其事俄拜漢英侍衞親軍都&KR0204;揮使成宗即位¶
漢英入朝者三大徳三年詔錫漢英世守其土漢英奏改南¶
詔驛道分定雲以東地&KR0674;播西&KR0674;新部减郡縣冗貟去屯丁¶
粮三之一民大便之二年部蠻桒柘亂湖廣行省議用兵漢¶
英言賊勢方盛冝招諭之不聴兵出久無功竟以漢英議始¶
相&KR0071;降五年右丞劉深討南詔道出播漢英輦運軍食無乏¶
<pb:KR4e0004_SBCK_031-8b>¶
六年閩婦蛇莭宋隆濟叛詔合湖廣四川二省兵征之命漢¶
英以民兵&KR0025;甫出師卒遇賊漢英力戰大軍&KR0071;之降阿苴拔¶
乍籠賊復合拒竟大敗&KR0350;蛇莭斬隆濟阿女而乎之以功進¶
資徳大夫賜玉帶金鞍弧矢仁宗立頋禮益厚進勲上護軍¶
増賜金帛延祐四年黄平南蠻蘆犇叛新部&KR0058;魯亦嘯刼聚¶
亂詔漢英宣撫之二賊降置戍而還漢英為政急敎化大治¶
泮宫南北士来歸者衆皆量才用之喜讀濂洛書為詩文尚¶
體要著朙&KR0530;要覧九十卷桃溪内外集六十四卷賜推誠秉¶
義功臣銀青榮祿大夫平章政事上柱國追封播國公謚忠¶
宣其妻田氏亦善讀書人以為難&KR0014;無子以弟播州招討安¶
撫使如祖之子嘉貞嗣嘉貞至治二年来朝英宗賜名延禮¶
不花累官資徳大夫湖廣行省左丞沿邉宣慰宣撫使嘉貞¶
卒子資徳大夫播州軍民宣撫宣慰都&KR0204;揮使忠彦嗣忠彦¶
卒子資徳大夫紹慶珎州南平等䖏沿邉宣慰使播州軍民¶
<pb:KR4e0004_SBCK_031-9a>¶
安撫使侍衞親軍都&KR0204;揮使元䁀嗣元鼎卒無子田氏以如¶
祖季子嘉議大夫湖廣行省叅知政事播州沿邉溪洞招討¶
使城之子鏗嗣入我¶
國朝鏗遣使内附授以播州宣慰使實洪武&KR0004;年云¶
史官曰播州本秦夜郎且蘭西南隅故地夷獠錯居時出爲¶
中國患楊端藉唐之威靈帥師深入遂㩀其土五傳至昭㣧¶
子中絶而貴遷以同姓来為之後又三傳至文廣威讋徳懐¶
而群蠻稽首聽命益有光扵前人又三傳至&KR0223;留意禮文尊¶
賢下士荒服子弟皆知向學民風為之一變又二傳至粲封¶
疆始大建學造士立家訓十條以遺子孫其子孫亦繩繩善¶
&KR0071;尊尚伊洛之學言行相頋一如鄒魯之俗昔之爭闘&KR1987;攘¶
之&KR0852;亦㡬乎熄矣何其盛歟嗚呼楊氏以一姓相傳㩀有土¶
地人民侈然如古之&KR0022;君由唐歴五季更宋渉元㡬六百年¶
穹官峻爵珪組照映亦豈偶然之故㢤盖䝉詩書之澤&KR0386;濡¶
<pb:KR4e0004_SBCK_031-9b>¶
惟深頗知忠藎報君之道或天有以相之欤楊文公大年&KR0001;¶
行貴&KR0118;之先人誥辭其中書令業則曰向事偽主當朕親征¶
爰属危機&KR0014;傾丹欵其莫州刺史延朗則曰&KR0108;身軒陛効命¶
疆陲均甘苦而得士心袵金革而從王事以此&KR0026;之其功在¶
國家澤&KR0013;生民可謂厚矣奕世光榮而弗絶者雖本扵天其¶
亦有以也㢤其亦有以也㢤¶
　　題李霽&KR0528;先生墓銘後¶
濂兒時㐲讀霽&KR0528;先生&KR0001;&KR0103;大都賦即慕艶其人逮長受經¶
扵黄文獻公為言先生&KR0054;學而&KR0014;文議論英發如寳庫宏開¶
蒼璧白琥黄琮玄圭雜然而前陳光彩照耀不可正視盖豪¶
傑之士也未及徃見而先生竟&KR0026;化&KR0115;&KR0115;之中後三十年而¶
公復薨逝又二十年濂亦&KR0288;種種而視&KR0252;&KR0252;矣慨念疇昔有¶
志弗強賢者不能徃親幸&KR0023;親者又不能盡傳其&KR0001;學可勝¶
歎㢤先生之曽孫象賢與濂胥㑹南亰出公&KR0001;&KR0103;墓銘及文¶
<pb:KR4e0004_SBCK_031-10a>¶
集序相示三復之餘益重耿耿象賢名垚&KR0285;學而有文今試¶
藝銓曹擢官鄜州别乗先生為有後矣¶
　　衍齡堂記¶
太常賛禮&KR0048;陳君徳民屢謁余為衍齡堂記予曰&KR0001;記謂何¶
徳民曰夀昌有大族曰徐氏其先自太末来&KR0118;烏岡至是族¶
益大有一翁名海字季&KR0386;年七十八其齒其徳群族師尊之¶
嘗建新堂扵東山之麓久未有以字之洪武辛亥秋忽夢神¶
人戴瑶冠而&KR0013;霞衣&KR0015;謂翁曰尔堂當名衍齡翁曰其義何¶
居神人曰明發陳徳民来可詳叩之既窹翁疑不自釋坐而¶
待旦徐歩扵庭皐巳而徳民果至翁相與執手大&KR0015;且言其¶
故徳民曰此殆翁之夀徴乎扵是命善書者掲之楣間以符¶
神之貺先生之文行扵國中流及海外翁旦旦慕之&KR0133;求記¶
其事余曰聲聞過情君子之&KR0001;耻予夲不&KR0014;文汰㢤子之見¶
許也敢辭徳民請之益力乃與之言曰周官有占夢&KR0001;掌凡¶
<pb:KR4e0004_SBCK_031-10b>¶
六一曰正謂無&KR0001;感動平安自夢也二曰噩謂驚愕而夢也¶
三曰思謂覺時&KR0001;思念之而夢也四曰窹謂覺而道之而夢¶
也五曰喜謂喜悅而夢也六曰懼謂恐懼而夢也今翁雖近¶
耄齡内養外充精神恬熈物莫敢攖&KR0001;謂噩思窹喜懼五者¶
咸無有焉其或出扵正夢者歟&KR0002;正夢者則事㡬之&KR0001;形休¶
禎之先兆也古之人有夢與九齡者矣有加以三齡者矣其¶
後皆驗王者之與士庶人其位雖有尊卑之殊夢之感通理¶
實一也翁之夢将有得夫&KR0132;年者歟雖然夀居洪範五福之¶
首而詩人之相頌禱一則曰夀二則曰夀其故何耶苟非夀¶
焉則夫多子孫也膏粱錦綉之為食與衣也谷量馬牛而斛¶
量珠也&KR0005;焉用之㢤&KR0005;焉用之㢤&KR0001;以人人莫不貴夫夀者¶
盖以此夫矧&KR0283;之為義&KR0025;水&KR0025;行水之行䏻長流而不窮齡¶
即年也翁之年自耄以流至期頥冝未有艾也至理斯寓有¶
開必先神人之見夢其誠不可誣㢤予&KR0001;居與翁鄰郡它日¶
<pb:KR4e0004_SBCK_031-11a>¶
&KR0023;歸休當乗欵叚馬與徳民謁翁扵東山之上歌三夀作朋¶
之詩奉觴為翁夀尚未晚也徳民以為何如徳民曰先生之¶
言至矣¶
　　送翁好古教授廣州序¶
郡府之設教授自宋之中世始然不輕以&KR0140;人嚴立試法即¶
舎人院受題呈大義五道文入等者方白省臣用焉復慮無¶
以統臨之也别設官提其綱要司其舉刺驗其隋勤而惟恐¶
有不及至扵閭里有出為句讀師者亦必&KR0025;&KR0001;&KR0032;屬陳試經¶
義弗悖于理者始聴其法至詳且宻矣或者猶病其不法三¶
代大小學為教而徒泥扵訓故文詞之間嗚呼可謂難矣近¶
代以来急扵簿書期㑹而視教民為悠緩司學計者以&KR0010;月¶
序遷豪右海商行賕覔薦徃徃来&KR0029;講席雖有一二君子&KR0023;¶
厠其中&KR0012;薰而群蕕一鼓吻一投足&KR0186;與之枘鑿唯彼飲食¶
是務號稱子㳺氏之賤儒者日夕與居是故稍勵㢘隅者不¶
<pb:KR4e0004_SBCK_031-11b>¶
願入學而學行章章有聞者未必盡出扵弟子員論至扵此¶
寜不為之長嘅今我¶
皇明一遵三代為治&KR0004;入小學習以禮樂射数及升大學則¶
明修巳治人之道且為之擇師尤慎府設教授一員必試經¶
義扵銓曹文既中格然後白宰相署牘俾權教職三年有成¶
始令為真其視宋益加宻矣四方風動無不淬礪濯磨以思¶
顯&KR0001;學當是時越有翁君好古&KR0199;以名經舉進士兼工古文¶
辭有司薦之于朝&KR0005;官干州縣好古以目眚辭衆惜其才不¶
忍聼其去乃試教官用為廣州教授瀕行陶叅政中立朱太¶
史伯賢既各有序贈之好古復来徴予言予聞之師曰牧伯¶
以政為治校官以教輔治其職盖鈞重矣夫以一&KR0330;布之儒¶
&KR0023;際昌辰與牧伯分庭抗禮得以施化民成俗之道誠非細¶
故㢤好古之行也靈承¶
皇上法古興學之意而盡革近代循習苟簡之弊閭里之句¶
<pb:KR4e0004_SBCK_031-12a>¶
讀師必月㑹之授以&KR0212;倫大義使漸摩誘掖之庻㡬相率而¶
為進徳之歸時雖不設提舉官而府尹之統涖部使者之&KR0001;¶
覈實其法尢嚴也豈無以好古學政之善聞于¶
上者好古勗㢤母徒泥訓故之繁文為也毋徒溺藻麗之詞¶
章為也好古勗㢤¶
　　題趙愽士訓子帖後¶
昔者趙簡子書訓戒之辭以授二子三年而問之伯魯不䏻¶
舉其詞無恤則誦其辭甚習求其簡出諸䄂中君子由是知¶
其賢不肖之分也㑹稽趙君圭玉官法&KR0025;時其父愽士君作¶
訓忠之書&KR0009;之圭玉佩服而弗忘復装禠為㡧軸懸之齋閤¶
不翅盤盂几杖之銘嗚呼圭玉固簡子之逺裔其亦聞無恤¶
之風而興起者歟¶
　　樓母婁氏墓版文¶
義烏樓璉詣余禁林且&KR0152;且拜曰璉也不才幸&KR0023;厠名銓曹¶
<pb:KR4e0004_SBCK_031-12b>¶
擢主大同宣寜縣簿歸與母夫人别夫人惨然&KR0002;不䏻勝情¶
整璉衣出門涕淚䦨干&KR0013;頰璉恐重傷夫人之意&KR0216;泣而徃¶
之官僅五月而訃音至矣蒲伏歸伏草土今服既闋吏部用¶
常例别調行有日痛念先母遺徳未白&KR0199;&KR0273;灑掃門庭執弟¶
子之禮敢以墓版文為累按璉自為状諱慶字静嘉婁氏考¶
某妣某氏夫人年二十歸同里樓君光亨婦道修飭甚其姑¶
童氏御家屬以嚴纎芥有失&KR0186;欝欝不樂&KR0193;介間鮮有&KR0023;其¶
驩心者唯夫人䏻之䖏先後唯以柔勝有恃強壓之者夫人¶
俛首避去乆之咸愧報夫人亦自如樓君&KR0046;居教授州里多¶
宗之每懸燈覧書直至鷄&KR0197;夫人侍左右不敢先&KR0397;困睫或¶
不可擘必&KR0108;迅自力習以為常嘉朋至備物以饗雖截髪弗¶
暇計其遇族婣不為翕翕而趋不為淹淹而舎始終有恒學¶
者多不及也一旦病痰&KR0847;喉吻上下&KR0173;&KR0173;作聲已而蘇明日¶
復卒夀七十八其時則洪武辛亥九月十七日又明年癸丑¶
<pb:KR4e0004_SBCK_031-13a>¶
某月日蔵于竹山里先塋之次子另子四玓瓅珍璉璉以明¶
經試吏部入官今爲成都府仁夀縣主簿階&KR0005;仕佐&KR0048;子女¶
子三環瑜珥俞盛方&KR0236;吴祐其壻也孫男三致中致和致剛¶
孫女四貞姢婉媛皆㓜世恒謂隂教不行天下無良婦有若¶
婁氏豈非婦之良者耶柰何䡖言之讀予銘者尚有&KR0001;厲也¶
銘曰¶
無非無儀維婦之常不有以昭之孰知其良余銘婁氏之蔵¶
百世之下遹有耿光¶
　　貞節堂記¶
天地之間有大經决不可廢者猶如闔廬以爲居稲粱以爲¶
食繒布以爲服一日無之則人事盡失難以爲治此其故何¶
㢤苟無闔廬則風&KR0040;震凌矣苟無稲粱則道殣相望矣苟無¶
繒布則手足皸瘃矣三者猶難闕一而况扵大經乎大經者¶
何三綱之謂也是故臣有貳心者爲不忠子悖其父者爲不¶
<pb:KR4e0004_SBCK_031-13b>¶
孝婦事二夫者為失節&KR0212;倫攸斁職此之由其&KR0001;係扵人道¶
之重者何如㢤泉&KR0047;荘氏婦其夫為海鹽陳思恭思恭海賈¶
也育子寳生四月去入海五年而不返或以為死誘荘改適¶
荘心如鐡不為動巳而思恭歸相見之頃悲喜交集居乆之¶
思恭復去航海卒溺焉向者誘者譁曰今真死矣柰何荘指¶
寳生曰夫雖死而子存猶不死也吾敢死其夫而去之乎誘¶
者又曰子賢也猶云可也脫有不肖餘生&KR0005;托之東流乎荘¶
曰此天也吾無&KR0001;逃也順受之而不失也此其一念之正可¶
以貫金石可以通神明可以耀古今嗚呼孰謂天道無知天¶
道儻無知而寳生何其䏻賢耶此人定勝天之義著矣嗚呼¶
使以荘此心推之子必善事其親而&KR0091;孝矣臣必䏻報其上¶
而&KR0091;忠矣四海其有不治乎柰何世降俗漓號為士大夫湏¶
鬛如㦸議論凌雲霄一則曰我丈夫也二則曰我男子也或¶
遇君父有難作狐䑕&KR0481;去徃徃而是似婦人女子之不&KR0002;抑¶
<pb:KR4e0004_SBCK_031-14a>¶
又何&KR0003;㢤嗚呼柏舟之詩不作乆矣余扵婦荘寜不&KR0002;聞空¶
谷跫音乎然而君子之立志寜&KR0064;露而無庇也寜凍餓而殞¶
其生也天地之大經不可失也予故扵荘之事亟稱道而弗¶
置者為其有合扵此也寳生介吾友黄&KR0212;先生請記&KR0001;謂貞¶
節堂者寳生其誠賢矣㢤因書此授之思恭死時荘年三十¶
七今踰五十矣初思恭嘗娶妻生一子貧寓外家荘遺錢使¶
營生産且償思恭之宿逋此固人之&KR0001;難以非大節&KR0001;繫不¶
詳書之¶
　　送葉别乗之官通州詩序¶
括蒼葉君景龍新拜通州别乗之　命&KR0005;之官前御史尚書¶
劉公伯温為率朝著簮紱之賢及山林華藻之士以杜甫詩¶
勲業頻看鏡行蔵獨&KR0029;樓為韻賦詩餞之請予為之序余謂¶
景龍生名䆠之家自㓜習聞詩書禮樂之懿誰不知之弗俟¶
余言也其飭巳㢘介操心仁恕每有及物之功弗俟予言也¶
<pb:KR4e0004_SBCK_031-14b>¶
至扵踐剔中外渉歴礲切物態民情無不䏻周知亦弗俟余¶
言也無已則有一焉¶
聖天子在上&KR0001;以宵衣旰食不敢自睱逸者豈非為斯民乎¶
一州之民欲藉以安者得非托之景龍乎景龍務朂焉可也¶
予與景龍之兄景淵使君逰姓雖異情則兄弟也扵是為序¶
其事復捴用前韻作詩十觧繫之首簡云詩曰¶
大明麗曽霄青芝吐葐蒀物㣲且瑞世入當建竒勲(一/觧)而兄¶
我&KR0001;敬華皓見湏鬛謝却山中雲遑遑賛王業(二/觧)矧君才患¶
多錦綉照青春摛文追馬卿哦詩學李頻(三/觧)鶴汀接清煦蕙¶
幌怯新寒引尊連月吸&KR0029;劍帶花看(四/觧)一&KR0025;離巖扄十年服¶
官政炙燈竹素間無一非&KR0027;鏡(五/觧)朱衣佩銀魚光彩耀一城¶
自顧室罄懸無以贈君行(六/觧)幸有緑綺琴寳之如珩璜願君¶
日弹之勿遣匣中蔵(七/觧)一弹澆風淳再弹民生足衆生&KR1218;蘼¶
中行見翹松獨(八/觧)栩栩亦有徒如君世寜㡬不見庭前竹迎¶
<pb:KR4e0004_SBCK_031-15a>¶
風自相&KR0029;(九/觧)官道年年别别君重離憂相思定何䖏鄰&KR0327;起¶
江樓(十/觧)¶
宋學士文集卷第三十一　翰&KR0080;别集卷第一¶
