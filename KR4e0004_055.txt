# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.670011
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 55
#+PROPERTY: FILE SB04n0229-055宋學士文集-卷第五十五.
<pb:KR4e0004_SBCK_055-1a>¶
宋學士文集卷第五十五　芝園後集卷第五¶
　　勃尼國入貢記¶
濂承　㫖禁林日福建行省都事沈秩来謁曰洪武三年秋¶
八月秩與&KR0101;察御史張敬之等奉　詔徃諭勃尼國冬十月¶
由泉南入海四年春三月乙酉朔逹闍婆又踰月始至其國¶
國王馬合謨沙僻㩀海中倨傲無人臣禮秩令譯人通言曰¶
皇帝撫有四海日月所照霜露所隊無不奉表稱臣勃尼以¶
彈丸之地乃欲抗　天威邪王大悟舉手加額曰　皇帝為¶
天下主即吾之君父安敢云抗秩即折之曰王既知君父之¶
尊為臣子者奈何不敬亟撤王座而更設香几寘　詔書其¶
上命王帥官屬列拜于庭秩奉詔立宣之王俯伏以聴成禮¶
而退明日王辭曰近者蘇禄起兵来侵子女玉帛盡為所掠¶
必俟三年後國事稍紓造舟以入貢爾秩曰　皇帝登大寳¶
巳有年矣四夷之國東則日本髙麗南則交趾占城闍婆西¶
<pb:KR4e0004_SBCK_055-1b>¶
則吐蕃北則䝉古諸部落使者接踵于道王即行巳晚何謂¶
三年王曰地&KR0484;民貧愧無竒珍以獻故&KR0005;遅遲爾非有他也¶
秩曰　皇帝富有四海豈有所求扵王但欲王之稱藩一示¶
無外爾王曰容與相臣圗之又明日其相王宗恕来曰使者¶
之言良是請以五月五日成行闍婆有人間王日蘇禄来攻¶
王我實帥師却之今聞歸誠中國無我闍婆矣王惑之秩復¶
走見王王辭以疾秩大言謂宗恕曰爾謂闍婆非中國臣邪¶
闍婆尚稱臣扵爾國乎何有使者朝還大兵且夕至雖欲噬¶
臍悔可及乎宗恕悚然曰敬聞命矣乃入白王王大㑹其属¶
共議遣亦思麻逸等四人入朝臨發王以金佩刀吉其布為¶
贈秩毅然辭之王顧近侍曰中國使者㢘㓗乃如是邪闍婆¶
来人誅索每無厭况強之而不受邪尓曹宜效之秩以渉海¶
萬里不可以無紀乃與敬之各賦一詩王大悅請書于版中¶
懸之既與王别舟行至海口王又惑左右言令人謂亦思麻¶
<pb:KR4e0004_SBCK_055-2a>¶
逸曰使者不受刀布尔等必不還矣秩恐王不安復走王所¶
反覆譬暁之王曰使者之言如此予中心釋然矣王舉酒為¶
别酹地祝曰願使者蚤還中國願亦思麻逸早歸蔽邦秋八¶
月十五日還京師十六日以亦思麻逸等入　見錫燕扵㑹¶
同舘巳而遣歸　寵賚其王甚厚云其所貢物鶴頂生玳瑁¶
大片龍腦米龍腦黄蠟降真諸香其表用金刻畨書彷彿如¶
囬鶻書其文鄙陋不足&KR0026;　皇太子牋用銀牋文與表相&KR0011;¶
其地炎&KR0044;多風雨無城郭&KR0035;木柵為固王之所居若楼覆以¶
貝多葉王綰䯻祼跣腰纒花布無輿馬出入徒行城中人不¶
滿三千家多業漁剪髪齊額婦人衣短衫僅蔽&KR0489;背腰繋花¶
布散髪跣足其物産則吉貝黄蠟降真&KR0027;筒玳&KR0536;梹榔煮海¶
為塩&KR0267;椰&KR0308;為酒無稻麥捕生魚鰕蟹食之兼食沙糊沙糊¶
者取&KR0035;實為&KR0308;澄漉細膩如粉食之能不饑食無噐皿以竹¶
編貝多葉為之食畢則棄之畨書無筆札以刀刻貝多葉行¶
<pb:KR4e0004_SBCK_055-2b>¶
之事佛甚嚴以五月十三日為節國人亦扵是日作佛事若¶
有燕饗則刲羊豕鷄鵝鳴皷擊鈸以為樂此其大凢也先生¶
職在太史願為詳紀之以昭　聖化所&KR0013;之盛濂聞勃尼在¶
西南大海中所統一十四州去闍婆四十五日程去占城與¶
摩逸各三十日程去三佛齊四十日程歷代未嘗朝貢故史¶
籍不載至宋太平興國二年其王向打始因啇人蒲盧歇遣¶
施弩使副蒲亞利判官哥心等賫表来貢元豊五年二月其¶
王錫理麻喏復遣使如前自後輙不聞元有國百餘年亦不¶
復至方今　聖人在上威徳之所&KR0013;無逺不屇　璽書一頒¶
輙稽首臣順稽之徃古&KR0098;謂過之至若秩等奉宣　徳音辭¶
令所加足以讋服其心亦可謂不辱　君命者矣其事宜書¶
以俟他時修正史者采焉秩字仲庸湖之烏程人敬之字某¶
州人二人恊心謀慮無役不偕行故卒能成功云(表文云勃/尼囯王臣)¶
(馬合某沙為這㡬年天下不寕靜的上頭俺在番&KR0022;裏住地/呵没至的一般今有/皇帝的使臣来開讀了/皇帝的詔)¶
<pb:KR4e0004_SBCK_055-3a>¶
(書如道/皇帝登了寶位與天下做主俺心裏好生喜&KR0172;本/國地面是闍婆管下的小去䖏乍消得/皇帝記心這幾日)¶
(前&KR0013;蘇禄家沒道理使&KR0005;歹人来把房子燒了百姓毎都喫/害了記着/皇帝詔書来的福&KR0315;喜得一家兒人没事如今)¶
(本囯别無好的東西有些不中的土物使將頭目毎替着我/的身子根隨着/皇帝跟的来的使臣去見/皇帝願/皇)¶
(帝萬萬嵗/皇太子千千嵗可怜見休恠洪武四年五月勃/尼囯王臣馬合某/表)¶
　　書劉真人事¶
劉真人徳仁滄州樂陵人始生有光照其室及長讀書稍通¶
大義㑹宋靖康之亂徙居塩山大平鄉一日晨起有老叟乗¶
犢車相過摭道徳經要言授之曰善識之可以脩身可以化¶
人仍投筆一枝而去自是玄學頓進&KR0025;之㳺者衆真人乃取¶
所授書敷繹其義以示人一曰視物猶已勿萌&KR0439;害兇嗔之¶
心二曰忠扵君孝扵親誠扵人辭無綺語口無惡聲三曰除¶
邪&KR0075;守清靜四曰逺&KR0020;利安賤貧力耕而食量入為用五曰¶
毋事愽奕母習盗&KR0060;六曰母飲酒茹葷衣食取足毋為驕盈¶
七曰虚心而弱志和光而同塵八曰母恃強梁謙尊而光九¶
<pb:KR4e0004_SBCK_055-3b>¶
曰知足不辱知止不殆學者宜世守之金大定&KR0004;詔居京城¶
天長&KR0026;賜號東岳真人傳其道者㡬徧國中且善扵劾召之¶
術趙氏爲狐所祟真人劾之里中塋兆自焚狐数百鳴嘯赴¶
火死人尤神之然其養母如禮及亡䘮&KR0021;一遵世教無愆度¶
者後&KR0002;干年追封無憂普濟&KR0271;明洞微真人徳仁卒陳師正¶
嗣師正㓜漁于河徳仁挈以入道䏻預知吉凶事師正卒張¶
信真嗣有詩文数百篇號玄真集傳于世信真卒毛希琮嗣¶
當金之亡兵戈俶&KR0368;希琮䏻以柔而存希琮卒酈希誠嗣元¶
憲宗甚尊禮之賜真人號曰太玄名其教曰真大道仍給壐¶
書䕶之希誠卒孫徳福嗣徳福卒李徳和嗣徳和卒岳徳文¶
嗣徳文卒張清志嗣自徳仁至此世稱之爲九祖云¶
史官曰道䘮千載諸子之言人人殊徳仁在宋金之間&KR3774;髴¶
老子遺意以化人人亦多&KR0025;之者盖其清修寡欲謙卑自守¶
力作而食無求扵人實與天理合也天理人心所同固足以¶
<pb:KR4e0004_SBCK_055-4a>¶
感召歟彼得之而此失之其亦有以也夫¶
　　文原¶
余諱人以文生相命丈夫七尺之軀其所學者獨文乎㦲雖¶
然余之所謂文者乃尭舜文王孔子之文非流俗之文也學¶
之固宜浦江鄭楷義烏劉剛楷之弟柏嘗&KR0025;予學巳知以道¶
為文因作文原二篇以貽之¶
其上篇曰人文之顯始扵何時實肇扵庖犠之世庖犠仰&KR0026;¶
俯察畫竒偶以&KR0090;陽隂變而通之生生不窮遂成天地自然¶
之文非惟至道含括無遺而其制噐尚象亦非文不䏻成如¶
垂衣裳而治取諸乾坤上棟下宇而取諸大壮書契之造而¶
取諸夬舟楫牛馬之利而取諸渙随杵臼棺槨之制而取諸¶
小過大過重門擊柝而取諸豫弧矢之用而取諸暌何莫非¶
粲然之文自是推而存之天&KR0168;民彛之叙禮樂刑政之施師¶
旅征伐之法井牧州里之辨華夷内外之别復皆則而&KR0090;之¶
<pb:KR4e0004_SBCK_055-4b>¶
故凢有關民用及一切彌綸範圍之具悉囿乎文非文之外¶
别有其他也然而事為既著無以紀載之則不䏻以行逺始¶
托諸辭翰以昭其文畧舉一二言之禹敷土随山刋木奠髙¶
山大川既成功矣然後筆之為禹貢之文周制聘覲燕享饋¶
食昏䘮諸禮其升降揖譲之節既行之矣然後筆之為儀禮¶
之大孔子居鄉黨容色言動之間&KR0025;容中道門人弟子既習¶
見之矣然後筆之為鄉黨之文其他格言大訓亦莫不然必¶
有其實而後文随之&KR0004;未嘗以徒言為也譬猶聆衆樂扵洞¶
庭之野而後知其音聲之抑&KR0045;綴兆之舒疾也習大射扵矍¶
相之圃而後見&KR0026;者如堵墻序&KR0039;之&KR0045;觶也苟隃度而臆决¶
之終不近也昔者㳺夏以文學名謂&KR0026;其㑹通而酌其損益¶
之宜而巳非專指乎辭翰之文也嗚呼吾之所謂文者天生¶
之地載之聖人宣之本建則其末治體著則其用章斯所謂¶
乗隂陽之大化正三綱而齊六紀者也亘宇宙之始終&KR0011;萬¶
<pb:KR4e0004_SBCK_055-5a>¶
物而周八極者也嗚呼非知經天緯地之文者惡足以語此¶
其下篇曰為文必在養氣氣與天地同苟&KR0014;充之則可配序¶
三靈管攝萬彚不然則一介之小夫爾君子所以攻内不攻¶
外圗大不圗小也力可以舉&KR0166;人之所難也而烏獲䏻之君¶
子不貴之者以其局乎小也智可以&KR0366;虎人之所難也而馮¶
婦䏻之君子不貴之者以其騖乎外也氣得其養無所不周¶
無所不極也&KR0259;而為文無所不參無所不包也九天之屬其¶
髙不可窺八柱之列其厚不可測吾文之量得之規燬魄淵¶
運行不息棊地萬熒&KR0292;次弗紊吾文之&KR0395;得之昆侖縣圃之¶
崇清層城九重之嚴䆳吾文之峻得之南桂北瀚東瀛西&KR0538;¶
杳眇而無際&KR0386;&KR0018;而不竭魚龍生焉波濤興焉吾文之深得¶
之雷霆鼓舞之風雲翕張之雨露潤澤之&KR0017;神恍惚曾莫窮¶
其端倪吾文之變化得之上下之間自色自形羽而飛足而¶
奔潜而泳植而茂&KR0002;洪&KR0002;纎&KR0002;髙&KR0002;卑不可以数計吾文之¶
<pb:KR4e0004_SBCK_055-5b>¶
随物賦形得之嗚呼斯文也聖人得之則傳之萬世為經賢¶
者得之則放諸四海而凖輔相天地而不過昭明日月而不¶
忒調爕四時而無愆此豈非文之至者乎大道堙微文氣日¶
削騖乎外而不攻其内局手小而不圗其大此無他四瑕八¶
&KR0115;九蠧有以累之也何謂四瑕雅鄭不分之謂荒本末不比¶
之謂㫁筋骸不束之謂緩㫖&KR0208;不超之謂凢是四者賊文之¶
形也何謂八&KR0256;訐者&KR0005;以疾夫誠撱者&KR0005;以蝕夫圜庸者&KR0005;¶
以混夫竒&KR0484;者&KR0005;以勝夫&KR0254;觕者&KR0005;以亂夫精碎者&KR0005;以害¶
夫完陋者&KR0005;以革夫愽眯者&KR0005;以損夫明是八者傷文之膏¶
髄也何謂九蠹滑其真散其神揉其氛徇其私㓕其知麗其¶
蔽違其天昧其㡬爽其貞是九者死文之心也有一扵此則¶
心受死而文䘮矣春葩秋卉之爭麗也&KR0400;號林而蛩吟砌也¶
水湧蹄涔而火炫螢尾也衣&KR0013;土偶而不䏻視聴也蠛蠓死¶
生扵甕盎不知四海之大六合之廣也斯皆不知養氣之故¶
<pb:KR4e0004_SBCK_055-6a>¶
也嗚呼人䏻飬氣則情深而文明氣盛而化神當與天地同¶
功也與天地同功而其智卒歸之一介小夫不亦可悲也㢤¶
　予既作文原上下篇言雖大而非誇唯智者然後&KR0014;擇焉¶
去古遠矣世之論文者有二曰載道曰紀事紀事之文當¶
本之司馬遷班固而載道之文舍六籍吾&KR0005;焉&KR0025;雖然六¶
籍者本與根也遷固者枝與葉也此固近代唐子西之論¶
　而予之所見則有異扵是也六籍之外當以孟子為宗韓¶
　子次之歐陽子又次之此則國之通衢無榛荆之塞無蛇¶
虎之禍可以直趨聖賢之大道去此則曲狹僻徑耳犖确¶
邪蹊耳胡可行㦲予&KR0060;恠世之為文者不為不多騁新竒¶
者鉤摘&KR0046;伏變更庸常甚至不可句讀且曰不詰曲聱牙¶
非古文也樂陳腐者一假&KR0163;屋委靡之文紛揉龎雜略不¶
見端緒且曰不淺易輕順非古文也予皆不知其何說大¶
　抵為文者欲其辭逹而道明耳吾道既明何問其餘㢤雖¶
<pb:KR4e0004_SBCK_055-6b>¶
　然道未易明也必&KR0014;知言養氣始為得之予復悲世之為¶
　文者不知其故頗䏻操觚遣辭毅然以文章家自居所以¶
益摧落而不自振也今以二三子所學日進扵道聊一言¶
之¶
　　四十二代天師正一嗣敎護國闡祖通誠崇道弘徳大¶
　　　　真人張公神道碑銘有序¶
洪武丁巳冬十有二月五日四十二代天師張公薨扵龍虎¶
山之私第年甫四十又三禮部尚書張籌即為奏聞　皇上¶
嗟悼者良乆且曰朕欲命其徧祠五嶽今方一至嵩山何期¶
大数止扵斯耶逐親製文一通遣前浙江行省&KR0153;知政事安¶
慶為弔祭使仍令其冡子宇&KR0004;&KR0670;掌教事戊午春二月十六¶
日宇&KR0004;奉公冠劔&KR0096;厝南山先墓之次各十有二月某日卜¶
宅兆扵某而&KR0287;之宇&KR0004;恐遺徳未䏻太白于世與群弟子輯¶
為成書使張致和即金華山中請銘神道之碑濂幸辱與公¶
<pb:KR4e0004_SBCK_055-7a>¶
㳺義不可辭公諱正常字仲紀姓張氏信之貴溪人漢&KR0335;文¶
成侯四十六代孫也重紀至元乙亥夏六月十三日其父太¶
玄真人坐而假&KR0304;忽見神人飛空而至曰余自華盖山来㳺¶
君家願見容也及覺而公生紫雲覆庭紅光照室人以為祥¶
徴年七&KR0010;雙目爛爛如巖下電容止異群童後三&KR0010;太玄出¶
㳺五岳名山指相傳雌雄劔及玉刻陽平治都功印曰龍星¶
再集于亥吾兒當持此大振玄風太玄渡淮化去而公之仲¶
父嗣徳継主其教仲父薨衆論咸屬于公公力譲仲父之子¶
正言正言薨公始嗣其職實至正巳亥之&KR0010;太玄之懸記至¶
是始驗公陞廣筵開演道家玄㫖四海學徒聞者聳然領觧¶
時天下大亂經籙秘而不傳者十年公乃啓黄書赤界紫素¶
丹刻之文授其徒胡合真整比以行奉贄来受者川赴雲蒸¶
劒失其一流落鄱陽李氏家夜生光恠公訪而合之辛丑¶
上統大&KR0005;親取江西公知天運有歸㳺遣使者上牋述臣順¶
<pb:KR4e0004_SBCK_055-7b>¶
之意乙已公朝京師上一見恱曰瞳樞電轉法貌昻然真¶
漢天師苗裔也下詔褒羙之錫燕者再兼有金繒之賜丙午¶
復入　覲京城士庻人求靈符者日以千百計侍史不&KR0014;給¶
閉関拒之乃相率毀關而入公叩齒集神濡毫&KR0144;鉅符投朝¶
天宫井中人爭汲之須&KR0119;水皆竭見土弗止飲者疾瘳¶
上嘉之令作亭井上號曰太乙泉及還山復　詔中貴人賜¶
以織文金衣仍下中書給驛劵&KR0140;之以便朝覲洪武戊申¶
上登大寳位建號改元公入賀錫燕于便殿内降　制書授¶
以正一教主嗣漢四十二代天師護國闡祖通誠崇道弘徳¶
大真人之號仍俾領道教事給以銀印視二品設其僚佐曰¶
賛教曰掌書乆之　陛辤而歸　上御謹身殿&KR0025;容謂曰卿¶
乃祖天師有功扵國所以家世與孔子並傳以迄于今卿宜¶
體之以清靜無為輔予至治則予汝嘉賜白金十二鎰新其¶
宅第巳酉春上召公入朝踰月承　顧問者四錫燕者一¶
<pb:KR4e0004_SBCK_055-8a>¶
三月十三日　上将通誠扵　天帝致齋三日御衮冕服親¶
署御名于章勑太常設樂手授于公俾祝而焚之禮成燕公¶
于文楼群弟子饗扵别舘復有金繒之賜庚戌夏上録公¶
之功特勅吏部改贈公父三十九代天師太玄輔化體仁&KR0063;¶
道大真人嗣成為正一教主太玄弘化明成崇道大真人改¶
封公母明慧慈順仙姑胡氏恭順慈惠淑靜玄君玄君時年¶
八十朝野以為榮是年秋　上復召見問以&KR0017;神情状更給¶
銀印壬子秋復頒　制誥以寵之冬十又二月復召入覲癸¶
丑春&KR0005;還　上命&KR0335;弟子以司祕祝之事丙辰秋　上遣使¶
召公公忽先期而至　上喜曰卿之来何與朕意相符邪明¶
年之秋朕将遣使祠海嶽諸神卿當妙柬清修之士與其偕¶
来丁巳夏公率群弟子汪弘仁等入覲錫燕午門之城楼¶
上舉爵謂公曰卿宜罄此一觴　勑内侍出　御製歷代天¶
師賛示公曰他日當書以賜卿翼日　詔公&KR0025;太師李韓公¶
<pb:KR4e0004_SBCK_055-8b>¶
善長祠嵩山分遣重臣與公弟子代祠群望自公而下賜衣¶
各二&KR0670;楮幣有差既還錫燕如&KR0004;公自返故里志&KR0208;頗異常¶
一日置酒與昆弟酣飲慨然嘆曰五嶽名山先子欲逰而不¶
可得嵩山中峯乃吾祖得太清丹經之所今藉　天子威靈¶
幸一至焉嚥曦景扵層霄邈浮埃扵浩刼吾志&KR0005;有在矣君¶
子疑其言未㡬示以微疾端坐榻上屬弟子方&KR0025;義曰吾無¶
以報　國家寵恩爾等宜左右我子孫以賛寜謐之化命取¶
劔印授其子曰我家千五百年之傳在是汝其勉之死生数¶
也吾之不死者其光赫熹四爥寰瀛先天地不知其始後天¶
地不知其終也舉手作一圓象嘿然而化是夕大崖石崩聲¶
聞数十里云公㓜警敏靈籙文秘之屬皆不習而通&KR0010;屡旱¶
禹歩召風雷精神逹扵&KR0256;漻甘霖即降或有為魑魅所慿者¶
授以片符輙潜景不見公憫兵戈疫厲之餘沴氣不消舉行¶
玄壇舊典修壇墠建隂陽&KR0166;而鍊度之其徴驗尤夥然其天¶
<pb:KR4e0004_SBCK_055-9a>¶
性夷曠㓗而不緇如超萬物之外故以冲虚子自號最愛佳¶
山水仙踪靈跡所在必窮幽極深動至累日忘返當適意時¶
欲乗白鶴與群仙翶翔紫清之上其扵人間事未嘗因此少¶
輟其奉玄君備極孝養暨殁&KR0830;祭咸盡禮度兵禍相仍傾貲¶
募人為兵以捍禦郷井人頼以安公之玄裔備見世家兹不¶
載其曾大父諱宗演三十六代天師演道靈應冲和玄靜真¶
君妣周氏某玄君其大父諱與材三十八代天師太素凝神¶
廣道明徳大真人金紫光禄大夫&KR0503;封留國公妣易氏妙明¶
慧應常靜玄君其考妣則太玄真人與胡氏也公字&KR0026;宇娶¶
盱江包氏宋宏齋先生恢之五世孫子男子四人長宇&KR0004;即¶
今天師頴悟有文學人稱為列仙之儒近者入朝　上召見¶
奉天殿反覆諦視之&KR0015;曰絶&KR0011;乃父寵賚有加焉次宇清次¶
海鵬次勝佑子女子二人一歸鄱陽王岳一在室惟公生乎¶
神眀之胄簡素端凝用道為體而膠轕㳺氛無自入扵念慮¶
<pb:KR4e0004_SBCK_055-9b>¶
澄靜之乆天光自發所以受知　聖君八朝京師　天寵使¶
蕃聲聞四逹至扵死生之際又䏻不動聲色超然坐脱如行¶
者之返故廬非真有道者豈易致㢤是宜銘銘曰¶
天開日明真人上升周流九霄駕輗作軿卿雲英英剛飈冷¶
冷絳節翠旙恍其来迎載稽玄裔&KR0010;踰千齡五綵交絢主笈¶
金涇矧有劔印奔星走霆非人莫授恐干&KR0017;刑華盖神君扵¶
焉降精圓目靑朣閃如電熒入朝　帝京照耀殿庭進退有¶
儀金衣霞頳　帝曰俞㦲爾方外臣輔朕鴻化凝真集神巍¶
巍嵩山嶽之中尊爾徃代祠執禮如存庶集靈和以綏兆民¶
皇用褒錫璽書金繒君臣遇合玄徳之徴胡為弗&KR0335;飛神窈¶
&KR0256;崩崖墜雷百里震驚圎光有赫四爥寰瀛在天為清在地¶
為寜在人為貞是謂三靈此乃道樞中黄之扃公䏻守一精¶
聚氣凝不死維神所蛇維形白鶴来歸遼東露零洞視萬古¶
後天弗傾¶
<pb:KR4e0004_SBCK_055-10a>¶
　　佛智弘辨禪師傑峯愚公石塔碑銘(有序)¶
禪師諱世愚號傑峯衢之西安人其父姓余諱某以書詩傳¶
家母毛氏嘗有姙夢&KR0026;世音送青衣童子覺而生師自㓜好¶
禮佛塔迨長遂入蘭溪顯教禪寺&KR0025;&KR0012;嶽嵩公供灑掃之役¶
巳而薙除須髪為大僧受具足戒晝夜奉薌燈惟謹用箴出¶
指端血書金剛般&KR0002;尊經忽抵几嘆曰縦䏻盡書一大蔵教¶
亦屬有為絶如夢幻不可控摶盍學無為以明心宗乎出謁¶
古崖純公石門剛公涕淚悲泣祈以求端用力之要二公欣¶
然語之師佩受其言不分眀暗兀坐如枯株時年二十五矣¶
師復嘆曰年日以增而學日以退豈非聞見未充無以啓發¶
知觧乎踏濤江而西見諸善知識時布衲雍公断崖義公中¶
峯本公大弘雪岩髙峯之道師一一咨叩下語不契中心㤵¶
亂遂止南屏山中三年不踰戸限聞止巖成公倡道大慈山¶
定慧禪寺門庭雖髙峻而&KR0023;證悟者甚衆亟徃謁焉止巖曰¶
<pb:KR4e0004_SBCK_055-10b>¶
南泉有云不是仙不是佛不是物是何物師聞而愈疑仍還¶
南屏諸縁盡捨類氣絶之人行坐&KR0397;食不旬覺知唯一念歷¶
然在太虚中如此者乆之一夕坐至夜分聞鄰席僧唱證道¶
歌至不除妄想不求真䖏豁然如釋重&KR0018;舉目洞照不見一¶
物&KR0335;礙喜躍不自勝且曰拂法元在目前秪為太近故人自¶
逺之耳即　觚成偈有夜半忽然忘月指虚空迸出日輪紅¶
之句乃走見止巖㑹止巖㳺姑蘇走天池求證扵元翁信公¶
元翁止巖之師也元翁問曰上士&KR0025;何来師曰大慈元翁曰¶
大慈鼻孔其深多少師卓錫杖一下元翁曰拗折錫杖爾&KR0005;¶
何卓師因作禮元翁曰爾可歸見止巖師既見備陳悟由止¶
巖喝曰何䖏見神見&KR0017;師曰今日捉了賊也止巖曰&KR0141;在何¶
䖏師便喝止巖曰&KR0271;口合口都不是向上舉&KR0005;一句来師曰¶
徧界明明不覆蔵止巖竪起竹箆請師指名師便掀倒禪床¶
止巖曰爾欲来&KR0005;虎&KR0161;邪師復作禮止巖連打三下囑曰善¶
<pb:KR4e0004_SBCK_055-11a>¶
自護持他日說法度人續佛慧命次日命為侍者服勤三年¶
又還南屏住山樵&KR0046;逸公請司蔵鑰㝷入大慈為上座元至¶
順二年師歸西安西安烏石山有福慧古刹乆廢為瓦礫之¶
區師獨結茅廬以居蛇虎縦横了無恐怖意郷民以為有道¶
者&KR0018;糇粮塩醯以遺之師澄居攝念影不出山者一十六載¶
聲光日振緇素之士坌集座下恒至二三千指其地或無所¶
容縣大姓陳君嗣宗為造殿堂門廡及經蔵鐘楼之属其制¶
如大伽藍且置山&KR0002;田取其入以給衆帝師大寳法王聞之¶
賜師佛智弘辨禪師之號至正六年冬江南行宣政院亦録¶
師之行業請主廣徳石溪興龍禪寺師祝香報恩歸之扵止¶
巖表其自證也嚮化之盛不下烏石時連留三夏烏石之衆¶
念師去鄉里者乆如子失母力迎其還適郡境新建佛刹者¶
四曰古望曰龍眠曰寳盖曰普潤皆延師&KR0271;山為第一祖師¶
超&KR0063;之無不感慕而奮迅　國朝洪武三年冬十二月郡守¶
<pb:KR4e0004_SBCK_055-11b>¶
黄君鎮戌&KR0005;徐君與啓普度水陸大齋五晝夜僉謂非師不¶
足拯㧞沉淪師勉強成行竣事而返畧示微疾召門弟子勉¶
以精進入道索筆書偈云生本不生㓕本不㓕撒手不行一¶
天明月擲筆而逝是月之十日也越七日奉師全身蔵扵烏¶
石慈雲塔院師䖏菩提&KR0163;中歷五十夏住人間世閲七十春¶
秋四方叅學莫知其数䏻其法者則慧&KR0026;慧進徳随等一十¶
五人也所度弟子尤多其存者則慧實道逹等二十又三人¶
也二㑹語四卷巳刋行叢林中云師道價傾四方非惟禪流¶
奔湊而公卿大夫若太尉髙公納麟若中書兵部尚書黄公¶
徳昭若浙江行省左丞老老若江東㢘訪副使伯顔不花或¶
凾香致敬或馳書問道或上謁親問玄要得其之言隻字寳¶
之不翅南金師之法施及人可謂愽矣使其正席　則惠¶
利所&KR0013;宜益廣今乃僅止扵斯有識者恒傷之紀載遺行以¶
昭示来裔要不得而&KR0205;畧也徳随既出世西安之崇壽佩師¶
<pb:KR4e0004_SBCK_055-12a>¶
之徳不忘與道逹共圗爲不朽計結集成状徴予為之銘予¶
聞圓悟之道實發臨濟心髄之秘其五傳至荆叟功用益弘¶
際遇穆陵寵遇甚至荆叟再傳而至天池以慈憫之故誘引¶
&KR0004;機恒俯而就之不為髙絶難攀之行使人望門而還所以¶
其弟子布滿東南者甚夥&KR0002;師者則天池之嫡孫也師求道¶
深切如救頭然本心既明出語皆法弹指之頃起大道&KR0163;扵¶
乆廢之餘非其福慧具足為人天師疇克&KR0002;是邪造銘以勒¶
諸塔一以著師之善継一以厲来者之進修當有&KR0357;然自省¶
者矣銘曰　先佛振靈青童應徴拓化原&KR0006;生而質羙逢佛¶
輙禮性之存&KR0006;歷抵諸師荅問難疑入無門&KR0006;大慈雲矗&KR0210;¶
山絡谷法雨均&KR0006;&KR0108;襼直前一死敢&KR0162;心逾痻&KR0006;如欒瞑眩¶
有眼不見耳無聞&KR0006;其指頓忘夜半月明叶如日輪&KR0006;周徧¶
法界無内無外顯一真&KR0006;百千妙玄開目洞然照無垠&KR0006;為¶
法出世附者川至度迷群&KR0006;瓦礫之業化為寳宫金碧文&KR0006;¶
<pb:KR4e0004_SBCK_055-12b>¶
公侯之貴馳書奉贄祈普熏&KR0006;生㓕兩非去住一機漫云云¶
&KR0006;太虚凝碧萬里無跡絶纎塵&KR0006;烏石聿崇清泉不窮示法¶
身&KR0006;遺行有煒表者太史勒堅珉&KR0006;¶
　　寫經為像及血書心經賛¶
無授上士請&KR0014;細書者寫經成&KR0026;音大士像復出指端血書¶
行經扵像後来請余賛賛曰法門之相有總有别真身為佛¶
佛&KR0003;為經經属扵法佛乃属人人法二相了不相即今因寫¶
經以成佛身縦横曲折無非經者小如沙塵中含法界可喻¶
總相復刺鮮丹重書契經&KR0133;力所致如黄金色大雖徑寸視¶
等針鋒可喻别相總别雖異其理則一由是&KR0026;之佛法廣大¶
無所不攝即别即總非别非總上士扵此忽然證得展卷之¶
間不見有經經且不有而况扵佛乃知妙用在吾一心與經¶
與佛三無差别善思念之我&KR0003;非妄¶
宋學士文集卷第五十五　芝園後集卷第五¶
