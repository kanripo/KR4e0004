# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.841849
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0229-037宋學士文集-卷第三十七.
<pb:KR4e0004_SBCK_037-1a>¶
宋學土文集卷第三十七　翰苑别集卷第七¶
　　䟦日本僧汝霖文槀後¶
右日本沙門汝霖𫠦爲文一卷子讀之至𠕅見其出史入經¶
旁及諸子百家固已嘉其愽贍至扵遣辭又能舒徐而弗迫¶
豐&KR0254;而近雅益歎其賢頗詢其𫠦以致是者盖来㳺中夏者¶
乆凡遇文章鉅公悉趍事之故得其指教深知䂓矩凖䋲而¶
能使文字&KR0025;職無難也汝霖今汎鯨波東還以文鳴其國中¶
盖無疑矣嗚呼汝霖禪家之流也蕩空諸相視五藴四大猶¶
爲土苴况身外之文乎苟執此而不遷或將與道相違矣雖¶
然汝霖徧叅名山精扵彈&KR0026;其扵此義未甞不知之特以如¶
幻三昧㳺戯扵翰墨間爾㳺戯翰墨非難而空其心爲難𫠦¶
謂心空則一切皆空視諸世諦文字雖有粗迹而本無粗迹¶
雖有假名而實無假名惟一惟二惟二惟一&KR0004;何礙扵道㢤¶
&KR0026;汝霖之文者又當扵此求之汝霖名良佐逺州髙園人姓¶
<pb:KR4e0004_SBCK_037-1b>¶
藤氏甞掌書記扵&KR0171;之承天寺&KR0071;同五山諸大老入鍾山㸃¶
校毗廬大蔵經其同&KR0129;皆畏而愛之云洪武九年春三月翰¶
林學士宋濂䟦¶
　　贈𫝊神陳徳顔序¶
余方退朝忽起曹員外郎劉君宗文同一儒生見過指曰此¶
吾學子松陽陳徳顔也徳顔善貌真小與大咸冝請爲先生¶
試之余𫠦遇畫神者亡慮數十有絶不得形似者有僅得髣¶
髴而弗能全者形雖肖矣又有不得其風神如道家𫠦繪仙¶
靈者竟無以&KR0091;吾心不欲咈宗文之意姑諾之徳顔反覆睥¶
睨之而去越明日徳顔持一小像来余不能自見掲諸壁間¶
傔𨽻見之讙曰此吾主翁也俄門弟子至又争曰此我家先生¶
也自時厥後僚友好我者聚而&KR0026;之僉曰此龍門子宋君也¶
子亦自咲因叩之一云是舎杖而趨&KR0026;水潜溪時歟一云非¶
也是破顔㣲咲肆口論文時歟一云亦非也是㝠心合道與¶
<pb:KR4e0004_SBCK_037-2a>¶
造化㳺時歟余曰有是㢤脫如三客言非惟其形逼真抑且¶
并性情而𫝊之矣曽未㡬何宗文又𠕅至余因與道客語宗¶
文曰京都之間天下藝能之𫠦萃止如徳顔者十百之中僅¶
一見焉先生旣愛之矣盍爲文以張之乎余自近嵗以来爲¶
求文者肩摩&KR0209;接而至一切謝絶已乆聞宗文言欣然揮毫¶
爲之藩府宰輔之賢詞林胄&KR1069;之英䑓閣清流之選以余延¶
譽之故亦競賦詩𢌿之徳顔何以得此扵人㢤盖君子𫠦業¶
但憂心弗純不患藝不精但患藝弗精不憂名不揚理之常¶
也古之人以畫&KR0017;神爲易狗馬爲難狗馬人皆識之不𩔖則非¶
之&KR0017;神不與人接竒形佹状可怖可愕任其意爲之况人爲¶
物靈其變態千萬一毫不𩔗則他人矣不其&KR0057;難㢤非徳顔¶
之藝精者不能與爲斯也余扵徳顔竊有𫠦感焉史氏之法¶
不溢羙不𨼆惡必務求其人之似焉一毫不𩔗亦他人矣奈¶
何世道不古楊之則升青霄抑之則入黄壚問其氏名則是¶
<pb:KR4e0004_SBCK_037-2b>¶
矣其行事則非也嗚呼一藝且然而操直筆者乃不能然豈¶
不有愧扵徳顔㢤余論激矣宗文以爲何如¶
　　題湯䖏士墓銘後¶
予觀老友陶先生𫠦撰湯䖏士墓銘歎其制行淳厚何其絶¶
扵人㢤竊求其故䖏士之諸祖甞置義田以贍宗族積累深¶
長故其孫子多賢此固天佑善人理當報施者如是抑亦家¶
庭之間耳濡目染之𫠦致也昔者范文正公呉文肅公皆有¶
志義田及登二府禄賜豊厚方&KR0014;遂其𫠦願儒先學士毎𧰟¶
其事且謂劉暉簽判家無餘貲能扵&KR0004;仕亦置義田數百畆¶
實有難扵二公者嗚呼暉亦食君之禄矣今湯氏以布衣之¶
家&KR0004;無禄賜之入其扵義事乃能上與二公相抗可不謂&KR0057;¶
難㢤能爲其人之𫠦難故天之𫠦報亦出扵尋常之表冝其¶
䖏士之賢有足&KR0091;道也湯氏之興固將未艾後世之顯豈無¶
范呉其人㢤予將望之金華山中人宋¶
<pb:KR4e0004_SBCK_037-3a>¶
　　題陳生宗譜後¶
氏族之學難言也乆矣陳本嬀姓禹封舜子商均扵虞城至¶
周武王以元女太&KR0078;配胡公而封諸陳其後子孫有奔齊者¶
遂以國爲氏𫝊裔既乆乃至混淆有本姓陳氏而更爲田氏¶
王氏者有本姓白氏髙氏而冒爲陳氏者此固失之成安君¶
陳餘自大梁起兵従劉項陳嬰自東陽以兵属項梁二人雖¶
曰同時本非父子唐表&KR0077;以爲嬰生餘尤爲無稽之甚史家¶
且爾千有餘嵗之後爲孝子&KR0268;孫者欲求譜系之真其果何¶
如乎不若信以𫝊信疑以𫝊疑可也予學子陳生晟自著譜¶
圖記一篇書其𫠦可知而闕其𫠦不知真有識之士㢤雖然¶
公侯之興寧有定世生知種學續文有聞扵多士爵禄之来¶
將有不可禦者使後世子孫藉其遺耀&KR0098;有𫠦攸頼不亦羙¶
乎生尚朂焉可也¶
　　清風亭記¶
<pb:KR4e0004_SBCK_037-3b>¶
清風亭者撫州金谿鄧彦誠之𫠦築也彦誠世居雲林三十¶
六峯之陽其先世多以志節著當宋之季天下大亂甞集義¶
兵以護鄉社助國家宋亡爲元七十又七年是爲至正壬辰¶
天下復大亂撫州不守彦誠歎曰㓂將至吾可不衞宗人使¶
及於難乎即召鄉里少年分隊伍𣗳砦柵扵雲林山金鼓之¶
聲晝夜不絶㓂来輙敗衂而去薦紳之流依之以免者百數¶
十家事平會府上其功將爵禄之彦誠謝曰吾之挺身禦宼¶
不忘先世之明訓爾敢藉是以媒利耶掉頭去不頋乃扵堂¶
之西偏藝竹數萬竿引泉爲池而築是亭其中彦誠戴華陽¶
巾&KR0013;鶴氅衣日逍遥亭上㳺情物表澹然與塵慮相忘人見¶
之者疑爲古仙人御風而行可望而不可即僉曰是功成而¶
不居者其視富貴利逹何有㢤冝名亭曰清風以勵衰俗彦¶
誠咲而不荅嗚呼志節之士世不多見矣昔聞有田疇者遭¶
幽州始擾蕩析離居疇率宗人避難扵無終山百姓歸之者¶
<pb:KR4e0004_SBCK_037-4a>¶
五千餘家且數立竒勲以自見魏太祖論功封爲亭侯邑五¶
百戸疇謝曰疇自以始爲居難率衆遁逃志義不立反以爲¶
利耶固辭不受至今言疇者慕其清風若神龍㳺于玄間欲¶
一見之而不可得其視未建尺寸之功輙欲重徼名爵者其¶
爲混濁盖亦甚矣今彦誠之行事皦皦不誣有足多者予雖¶
未敢&KR0205;謂如疇察其志之𫠦存寧不髣髴似之耶然君子之¶
論觀其志而不較其功功固有小大志豈有崇卑耶志苟同¶
功亦同也彦誠不必不如疇者昭昭矣後之人聞彦誠之風¶
者豈不蹶然興起耶抑予聞撫爲文獻之&KR0022;士出其間多以¶
道徳忠義著聞載諸方䇿者斑斑可考彦誠以劬然一布衣¶
又能竭力捍㓂如此豈雲林三十六峯委靈隤祉以致然耶¶
不然何其生賢之多也予因爲著清風亭記刻寘亭上使人¶
知𫠦自立頗謂有禆扵政化文之不工固不暇計也彦誠名¶
諒江西提㸃刑獄諱元&KR0026;之諸孫来請記者其族人知南陽¶
<pb:KR4e0004_SBCK_037-4b>¶
縣行父也氣節亦森然可尚云¶
　　環翠亭記¶
臨川郡城之南有五峯巍然&KR0717;起如青芙蕖鮮靚可愛其青¶
雲第一峯雉渫實繞乎峯上旁支曼衍虵蟠磬折㳂城直趍¶
而西如渇𩦸欲奔泉者是爲羅家之山大姓許氏世居其下¶
其居之後有地數畆餘承平之時有字仲孚者甞承尊公之¶
命植竹萬竿而搆亭其中當積雨&KR0004;霽晨光熹微空明掩映¶
若青琉璃然浮光閃彩晶熒連娟撲人衣&KR0209;皆成碧色冲融¶
扵北南洋溢乎西東莫不紺聮緑㴠無有𧇊欠仲孚嘯&KR0084;亭¶
上儼若經翠水之陽而待笙鳯之臨也虞文靖公聞而樂之¶
曰此足以抗清寥而㝠塵&KR0109;乃以環翠題其顔至正壬辰之¶
亂&KR0463;火相連非惟亭且毀而萬竹亦剪伐無餘過者爲之彈¶
指永嘅及逢¶
真人龍飛六合載清仲孚挈妻孥自山中歸既完其闔廬復構¶
<pb:KR4e0004_SBCK_037-5a>¶
亭以還舊貫而竹之萌孽亦叢叢然生三年而成林州之壽¶
後與其有連者咸詣夫仲孚舉觴次第爲壽且唶曰江右多¶
名宗右族昔時甲第相望而亭榭在在有之占幽勝而挹爽¶
塏非不羙也兵興以来有一僨而不復者矣有困心衡慮僅¶
脫扵震凌者矣有&KR1057;梳不暇遷徙無寕居者矣况𫠦謂逰&KR0026;¶
之𫠦㢤是亭雖㣲可以卜許氏之有後足以克&KR0018;先志前承¶
後引盖未有涯也酒且酣相與&KR0084;曰五山㧞起&KR0006;青蕤蕤六¶
千君子&KR0006;何師師鳯毛䙰徙&KR0006;啄其&KR0254;秋風吹翠&KR0006;實纍纍¶
邈千載&KR0006;動遐思&KR0084;已而退夀陵中有陳聞先生者謂不可¶
無以示後人乃同仲孚来詞林請予爲之記嗚呼昔人有題¶
名園記者言亭榭之興廢可以占時之盛衰余&KR0004;甚疑之今¶
徴扵仲孚其言似不誣也向者仲孚出入扵兵車蹂踐之間¶
朝兢暮&KR0357;雖軀命不能自全今得以安乎畊鑿崇乎書詩而¶
扵暇日怡情景物之表豈無其故㢤盖　帝力如天撥亂而¶
<pb:KR4e0004_SBCK_037-5b>¶
返之正四海致太平己十有餘年矣&KR0026;仲孚熈熈以樂其生¶
則江右諸郡可知江右諸郡如斯則天下之廣又&KR0025;可知矣¶
是則斯亭之重搆非特爲仲孚善&KR0071;而喜實可以卜世道之¶
向治三代之盛誠可期也予雖不文故樂爲天下道之非止¶
記一亭而巳仲孚名仲麗嗜學而好&KR0113;士大夫翕然稱之¶
　　贈簡中要師㳺江西偈序¶
方外範堂儀公来言同&KR0129;有原要字簡中者日本之人也姓¶
藤氏爲其國貴族年九嵗依能仁國濟國師給洒掃之&KR0229;乆¶
之國師爲薙落受具足戒㝷徃建仁與聞在菴禪師大法要¶
旨遂使侍香左右毎慕中夏禪宗之盛洪武甲寅夏不惮鯨¶
波之險航海而来憇止南京大天界寺聞江右多祖師道塲¶
欲徃禮其靈塔頗聞古有贈言之禮世恒相因先生能不癈¶
之乎予曰此吾俗間事也簡中學絶俗之道文字且不當立¶
况予之賸語邪範堂曰請爲一偈何如予曰杳㝠之中其光¶
<pb:KR4e0004_SBCK_037-6a>¶
如暾不依形立常與道存雖偈亦奚以爲範堂曰此姑寘之¶
第二門中何事不可&KR0003;先生自通一大蔵教乃欲遇絶&KR0004;機¶
之士乎予曰本自現成誰爲&KR0004;機一且不有孰居第二强生¶
分别去道滋逺也範堂曰先生辨固辨矣吾無以酬之簡中¶
必欲徼片言之賜&KR0268;悲者果能拒耶子咲曰如此則或庻幾¶
也扵是合十指爪而唱偈曰¶
諸法本無㓕是故無𫠦生其意果云何本性不變故衆生堕¶
虚妄常見有生㓕因縁十二支猶如玉連環鉤鎖不可㫁正¶
滯無明根根㫁枝葉枯豈復能滋生若能㫁其生而死自然¶
㓕不見有一法㓕將従何起如来冣方便示此思惟修蕩相¶
而明空功徳難思議如執金剛劍寒鋩湛秋水斬除諸煩惱¶
智慧即現前轉移刹那間不見有真妄如種鉢特摩出自淤¶
&KR0378;中華雖未敷滎其實巳全具𩀱舉復雙収不見有先後如¶
然長明燈于彼昏暗室明生暗即亡非暗徃它𫠦明暗本無¶
<pb:KR4e0004_SBCK_037-6b>¶
二不見有出入沙門汝當知此乃真實義回光自返照照性¶
亦并亡前㓕既不接後起亦不引前後際皆㫁無思心正住¶
𫠦謂諸因縁銷霣無餘者江右多古塔骨朽巳千載塔前諸¶
𣗳林晝夜談妙法熾然雖不停無耳乃得聞沙門汝當知勿¶
墮扵色聲有佛與無佛不可生執着行行早休歇契彼無上¶
道¶
　　題顧主簿上蕭侍御書後¶
嗚呼君子之制行毫末不可不謹一行有玷則衆善皆&KR0549;雖¶
其後痛自剋責而覆水不可反瓶矣此濂扵侍御史蕭振之¶
事不無感焉振字徳起温之平陽人本趙忠簡公𪔂𫠦薦因¶
秦檜引之入臺遂親檜而䟽鼎盖主和議者檜也𪔂與劉太¶
中毅然不&KR0025;振劾太中以揺鼎鼎竟罷相及乎物議不可屈¶
振頗自悔乃與檜時相異同聞楊煒上書責李光徇檜議和¶
振因薦煒改秩意將藉此以自洗滌殊不知適爲池陽之謪¶
<pb:KR4e0004_SBCK_037-7a>¶
矣嗚呼振之治政歴歴可紀其在西蜀&KR0057;有聲故高宗爲𤼵¶
前有胡世將後有蕭振之歎使無劾鼎一事振能不得爲君¶
子矣乎後世公論之定卒儕之何鑄王次翁樓炤勾龍如淵¶
羅汝楫之間號爲檜黨立身一敗萬事瓦裂豈不信然㢤振¶
之友同里顧岡次鳯時爲錢塘縣主簿移書扵振其辭雖甚¶
柔婉𨼆然有主鼎不附和議之意當是時主桐廬簿賈廷佐¶
亦䟽檜累數千言桐廬與錢唐其地宻邇豈或相爲謀邪然¶
廷佐劇論讎恥不可忘名分不可貶和約不可信請誅王倫¶
拘虜使决意用兵其言尤壮烈又可見一時士大夫忠義𫠦¶
激雖小官且然不特李綱張燾曽開胡銓諸公而巳惜乎岡¶
之書不附戊午讜議中予故備論之使讀者知戴天&KR0130;地爲¶
人一刻弗忘君而不失足權姦之門庻幾仰不愧俯不怍𫠦¶
以然者既深爲振惜亦以振爲大戒也岡五世孫元龍請白¶
野忠介公繕冩其書成卷而歐陽文公黄文獻公余忠宣公¶
<pb:KR4e0004_SBCK_037-7b>¶
咸爲題識元龍之第仲華復来徴濂文不巳岡亦多賢子孫¶
也㢤¶
　　篷軒銘(有序)¶
新安胡君寕之作室城東隅旁　中寛翼以欄楯而其制𩔗¶
舟招弟子肄業其間楊内翰剛中曰是期以濟川者也冝名¶
汝舟寧之之子英復搆軒扵前以篷爲字篷者舟　蔽也雍¶
虞文靖公白野忠介公宣城汪文節公咸爲賦詩壬辰兵變¶
化爲椔翳之&KR0469;英亦避地城北&KR0302;陽山及四海底寕英擇地¶
山陽洊造書室而軒亦&KR0071;完書云&KR0002;考作室既底法厥子乃¶
不肻堂矧肻搆古亦有是言矣今若英者能承先志而弗墜¶
可不謂賢乎㢤爲作篷軒銘銘曰¶
歙多大山下瞰平陸嶺接峯聮前奔後逐如瀛海内波濤起¶
伏有羙君子搆室山　因水取象揭以汝舟功期濟川朂之¶
進脩維舟之用視篷爲急籍以葦蒲紉以靲䈼障除雨風奠¶
<pb:KR4e0004_SBCK_037-8a>¶
安袵席豈無桂櫂艤河之洲亦有蘭橈載泛載浮匪篷斯完¶
厥用焉求父唱于前子和于後兵燹之餘聿親良構寕事般¶
㳺思學之懋學功伊何夙夜無諐拯夫顛連如渉大川脫彼¶
墊溺升諸堂筵誰無齋居乃名爲舫以燕以娭以速官謗儆¶
戒或怠其心則放斯堂暨軒閑閑言言有瑟有琴有典有墳¶
春誦夏絃啓迪後昆凡厥苐子泳㴠聖髓一葦杭之母或中¶
止大書軒楹銘者太史¶
　　故宣武將軍僉㽞守衛親軍指揮使司事楊公壙志¶
公諱信姓楊氐世爲開封鄢陵人在元朝時以膽畧聞選充¶
湖廣砲手翼百戸戍鎮江元末四海大亂　天兵㝎建康¶
江南州郡莫不震動嵗丙申公帥師旅来歸命仍領銃手軍¶
&KR0025;征常宣二州有功權授親隨帳前萬戸扈&KR0025;取婺州奪城¶
門懸橋復隨大將取三衢&KR0071;又扈　駕親征九江南昌等¶
郡下之實授管軍千戸及陳友諒来南昌¶
<pb:KR4e0004_SBCK_037-8b>¶
上怒下詔親征公帥銳手軍以隨&KR0025;戰彭蠡湖及陳友諒戰¶
沒遺孽假息武昌公又&KR0025;破之既而克合肥援安豊㧞永新¶
亦與有力焉張士誠據姑蘇常忠武王奉　詔致討公又&KR0025;¶
戰有功賜以文綺三皆有副陞僉虎賁左衞親軍指揮使司¶
事出戍蘄州遂轉僉蘄州衛指揮使司事階宣武將軍調戍¶
武昌遷永州已而僉永州衞指揮使司事俾其子孫世襲其¶
職洪武八年冬十一月　詔還京九年春二月改僉㽞守衛¶
親軍指揮使司事散官如故夏五月七日以疾終享年五十¶
又七其子&KR0026;音保始三嵗二女尤㓜¶
上聞之憫悼不已特遣内臣𥙊以牲醴旦　勑中書大都¶
督府御史䑓次苐致奠復命工部造塋聚寳山之原以其月¶
十九日𦵏　恩意甚優渥也曽祖考忘其名祖考柱考彬¶
妣李氏妻四人正室王氏側室馬氏彭氏王氏&KR0026;音保側室¶
王氏出也惟公幸際　興王之運臨&KR0244;不懾故能立顯功¶
<pb:KR4e0004_SBCK_037-9a>¶
受榮爵殁且不朽矣豈非竒男子㢤玄堂有誌今不敢廢也¶
扵是乎書¶
　　孝子丘鐸𫝊¶
丘鐸字文振汴之祥符人故御史中丞劉基先生弟子也通¶
儒書兼習醫家言流聲動一時至正末父誠爲湖廣等處儒¶
學提舉鐸侍母馬夫人㽞呉越欲御車徃&KR0025;江右兵大起武¶
昌䧟二浙繹騷鐸憂懼不知𫠦爲急避地四明暨江南皆歸¶
職方復奉母至南京毎西向翹首曰武昌有来者庻㡬知吾¶
父之𫠦在乎巳而其父果至自武昌父子相見悲喜交集鐸¶
賣藥市中以自給親驩然忘其貧曾未幾何母弟鈞擢會稽¶
上虞巡檢鐸與父母皆同赴官夫人疾鐸晝夜泣禱上下神¶
祗乞以身代及殁鐸哀慟㡬絶卜塟鳴鳯山之原&KR0152;曰鐸生¶
也只尺不離吾母膝下今逝矣可委體魄扵無人之&KR0469;乎乃¶
結廬墓側朝夕上食如生時當寒夜月黒悲風蕭颼如臨&KR0294;¶
<pb:KR4e0004_SBCK_037-9b>¶
神鐸恐母岑𡨜也輒巡墓&KR0197;曰鐸在斯鐸在斯其地多虎聞¶
鐸&KR0152;聲輙避去故㑹稽人異之&KR0091;爲真孝子云先是鐸在四¶
明從祖父母居汴者八人貧不能自存鐸咸迎飬之死皆返¶
塟先塋人以爲難其姑&KR0244;河南匡氏者年十八夫亡誓不𠕅¶
適鐸義之飬其終身凡二十年如一日然其制行峻絶它皆¶
類此文不能盡載也　爲&KR0003;者曰予聞鳴鳯山當白馬¶
上妃二湖間人跡罕至白晝虎狼旁午鐸㷀然獨處心無畏¶
懾者豈不以親之體重扵身乎然身者親之枝也可不敬乎¶
敬其身斯孝其親矣鐸情固迫切當知以禮自節㢤當知以¶
禮自節㢤¶
　　杜詩舉隅序¶
詩三百篇上自公&KR0056;大夫下至賤隷小夫婦人女子莫不有¶
作而其托扵六義者深逺玄奥卒有未易釋者故序詩之人¶
各述其作者之意復分章析句以盡其精㣲至扵東山一篇¶
<pb:KR4e0004_SBCK_037-10a>¶
序之尤詳且謂一章言其完二章言其思三章言其室家之¶
望女四章樂男女之得及時一覽之頃綱提領挈不待註釋¶
而其大旨煥然昭明矣嗚呼此豈非後世訓詩者之楷式乎¶
杜子羙詩實取法三百篇有𩔗國風者有𩔗雅頌者雖長篇¶
短韵變化不齊體段之分明脉絡之聮屬誠有不可紊者註¶
者無慮数百家奈何不爾之思務穿鑿者謂一字皆有𫠦出¶
泛引經史巧爲𫝊㑹楦釀而叢脞騁新竒者&KR0091;其一飯不忘¶
君𤼵爲言辭無非忠國愛君之意至扵率爾咏懷之作亦必¶
遷就而爲之&KR0003;&KR0003;者雖多下出扵彼則入扵此子羙之詩不¶
白扵世者五百年矣近代廬陵大儒頗患之通集𫠦用事實¶
别見萹後固無繳繞猥雜之病未免輕加批抹如醉翁𥧌語¶
終不能了了其視一者相去何逺㢤會稽俞先生季淵以卓¶
絶之識脫畧衆&KR0003;獨法序詩者之意各析章句具舉衆義扵¶
是粲然可&KR0026;有不假辭&KR0003;而自明嗚呼釋子羙詩者至是可¶
<pb:KR4e0004_SBCK_037-10b>¶
以無遺憾矣抑予聞古之人註書徃徃托之以自見賢相逐¶
而離騷觧權臣専而衍義作何莫不由扵斯先生開慶已未¶
進士出典方州入司六察其冰孽之操諒直之風禀然聞扵¶
朝著不幸宋社巳屋裴囬扵殘山剰水之間無以&KR0009;其罔極¶
之思其意以爲忠君之言隨寓而發者唯子羙之詩則然扵¶
是假之以&KR0165;胸中之耿耿乆而成編名之曰杜詩舉隅觀其¶
書則其志之悲&KR0025;可知矣先生既殁其玄孫安塞丞欽懼其¶
湮㓕無𫝊將鍥諸梓而来求序文甚力子居金華與先生爲¶
隣郡及&KR0025;黃文獻公㳺𤰅聞先生之行事可爲世法因不辭¶
而爲之書先生名浙季淵字也晚以黙翁自&KR0197;𫠦著有韓文¶
舉隅而孝經易書詩禮記春秋離騷各有審問不但箋杜詩¶
而已也¶
　　題李伯時畫孝經圖後¶
右李公麟𫠦畫孝經圖一卷至正中著作郎永嘉李孝光進¶
<pb:KR4e0004_SBCK_037-11a>¶
入秘府順帝詔翰林學士承㫖臨川危素逐章&KR0024;書經文元¶
社既屋¶
皇明受命圖入　𣈆王邸　王下教俾濂題識其左濂聞史¶
皇作畫倉頡制字夲出扵一源聖人因字以著經而善繪事¶
者則因經而作圖故古之人或繪詩與春秋或像論語或畫¶
爾雅而圖孝經尤多人觀之者有若親逢其事感恱而歆慕¶
不待辭&KR0003;而意趣自顯則其扵經似不爲無𦔳也公麟集顧¶
陸張呉諸家之長爲宋畫苐一其圖是經盖取法扵顧愷之¶
𫝑如雲行水流自然有起伏之熊誠希世之寳也然而王者¶
之𫠦寳在孝不在畫也歴代賢王其聲光流扵無窮鮮不以¶
能孝而致之載諸史𠕋尚可攷見經曰昔者明王事父孝故¶
事天明事母孝故事地察長㓜順事故上下治斯言至矣願¶
王日加之意焉¶
　　題桞公權書度人經後¶
<pb:KR4e0004_SBCK_037-11b>¶
正書之檀名者自魏鍾繇而至扵宋僅得四十四人而唐桞¶
誠懸實錚錚乎其間則夫墨妙筆精有不待賛矣其入宋秘¶
府凡六帖而書度人經者二此卷特其一爾是經乃𣈆宋人¶
僞作至誠懸時相𫝊稍乆故信而書之近代紫陽方囬則謂¶
五季蜀王建時道士王喬始造且確然弗自疑不㡬扵甚可¶
咲歟使回見誠懸書此吾知其䫙有泚矣¶
　　䟦韓忠獻王𫠦書義鶻行後¶
右韓忠獻王𤦺𫠦書杜甫畫鶻行端嚴厚重古𫠦謂顔筋桞¶
骨殆無以過之展卷熟視則夫垂紳正笏不動聲色而措天¶
下扵泰山之安者其氣𧰼猶可想見其彷彿也朱文公有云¶
韓公書蹟雖與親戚卑㓜未甞有一筆作行草𫝑以此&KR0026;之¶
王之爲人由中逹外無斯湏不本扵誠故其建功立事凝㝎¶
不揺徳在生民而名著史𠕋冝也視彼傾欹偃仆常若大忙¶
中書者則其躁急寛易相去何如㢤¶
<pb:KR4e0004_SBCK_037-12a>¶
　黃氏恱親堂銘¶
親可恱乎曰可悅之以道恱也非其道不恱也恱之之道奈¶
何温與清無爽也㝎與省勿諐也可也而未至也視扵無形¶
也聴扵無聲也日用三牲之飬也可也而未至也寳厥身也¶
若愛瓊&KR0380;也慎𫠦&KR0130;也如在淵冰也跬歩不忘乎孝也可也¶
而未至也然則何爲之至也身之顯也親名之彰也親名之¶
彰也族婣之𫠦𧰟也僚友之𫠦願也州里之𫠦榮也恱也然¶
則斯恱也外也非内也是何言也是何言也外自内出也有¶
諸内必形諸外也不可二之也建安黄居徳飬親之堂題之¶
曰恱親居徳以文辭致身爲鄷都長其身將顯也予故援此¶
以告之也孟氏𫠦謂恱親也人習而察也予不敢勦說也銘¶
曰¶
恱乎親在顯乎身𫠦以&KR0045;乎人人曰誰氏之子親譽因茲而¶
有聞身者親之技斯湏不敢毀傷始爲行之醇天經地義吾¶
<pb:KR4e0004_SBCK_037-12b>¶
敢弗之惇嗚呼揚乎人顯乎身𫠦以恱乎親¶
　　&KR0024;臨川危安子定加冠祝辭(有序)¶
冠者責成人之道其禮自天于至于諸侯&KR0056;大夫士各有𨺚¶
殺之節儀文雖已失𫝊唯士冠禮獨存告廟筮期宿賔命賛¶
弁有皮爵之等裳有黄玄之錯&KR0266;有尊甒伵觶之用𪔂有乾¶
胏離肺之實三加而彌尊制字以敬名其爲禮甚嚴矣夫何¶
故事親&KR0025;兄忠君敬長之行望其有𫠦成也古昔盛時以冠¶
爲諸禮之首者其職此之由歟自冠禮乆廢風頽俗靡冥然¶
夜行如擿埴而索𡍼君子未甞不爲之永嘅也臨川危生安¶
清敏好&KR0113;爲文辭亦整緻可觀甞&KR0025;郡諸生肄業成均學士¶
大夫多延譽之其師曾先生旦&KR0004;爲字曰子定来謁禁林求¶
于爲之&KR0003;予謂字之有&KR0003;&KR0003;文觧字俻述之矣何假人言㢤¶
然三加成禮之後既命之字必造辭以祝之是猶可爲也扵¶
是歴序冠禮之嚴定字代名者爲甚重&KR0071;掇大學知止之義¶
<pb:KR4e0004_SBCK_037-13a>¶
而申之以辭生慎聴之其將躋君子之域矣乎其辭曰¶
人之&KR0004;生父命其名弱齡攸届乃以字稱此非彌文實厚彛¶
經四行之責用底于成其一爾生名安以定爲字稽諸聖經¶
敷列其義必先知止始奠厥志射有正鵠&KR0033;趨而遂其二方¶
其未定逐物而揺紛紜舛戾水湧風飄及既定只𩔗鑒孔昭¶
事至則應順而不膠其三曷爲致斯因静之故静爲動基理¶
罔弗具辟地愽厚發育萬彚區萌畢逹隨風而布其四静主¶
乎内靈扃廓然靡𨼆靡顯隨寓而安天光昭煥人滓將刋漸¶
𫉬𫠦止斯不爲難其五惟古之學明體&KR0244;用出輔&KR0022;家瑞若¶
麟鳯逮及後世葩藻是弄誇多闘靡有如聚訟其六昔我臨¶
川學者𫠦宗仰視陸子其猶神龍駕風鞭霆雨于太空&KR0013;其¶
澤者碩大而充其七憫彼夸毗以華喪質&KR0033;䆒本心皦如出¶
日㣲言猶存可以㝷繹生居其郷敢不自力其八爾生長矣¶
燁如秀榮濯濯而明英英而貞&KR0025;師受經啄其至精亦既有¶
<pb:KR4e0004_SBCK_037-13b>¶
文五色交縈其九我後賔賛不與酌醴今&KR0024;祝辭庸申䂓厲¶
行固冝䔍知亦湏至安定其中聖域可企其十¶
　　贈承事郎工部主事劉府君墓版文¶
濂家食時甞如烏傷其校官劉君浩卿来見浩&KR0056;諱演羙容¶
儀晢白如冠玉有鵠峙鸞停之状聆其谹議推闡王覇欲見¶
之開物成務建瓴注而健鶻飛也求𫠦著文閱之氣充而聲¶
雄風雨晦冥雷電恍惚若&KR0017;神之出入也濂甚𧰟其人數與¶
之㳺盖浩&KR0056;受經玉山鄭録事明善録事精通伊洛之學望¶
重當世浩&KR0056;𫉬其𫝊爲多濂意浩&KR0056;非文墨可覊必騰迅以¶
升巳而浩&KR0056;秩滿去濂亦潜伏大山長谷聲迹絶不聞㑹元¶
籙告終¶
皇明御極濂應聘而起累遷入禁林浩&KR0056;之子彬亦典儀¶
𣈆王府既胥㑹亟問浩&KR0056;安否則宰木拱矣濂失聲哭曰浩¶
&KR0056;止扵是耶不&KR0116;爲潸然出涕彬才猷日著轉承事郎工部¶
<pb:KR4e0004_SBCK_037-14a>¶
主事改員外郎閒謂濂曰彬幸藉先子明訓沗任官使近得¶
援例贈先子如彬官母葉氏亦贈孺人先子卒時年五十又¶
四乃元至正癸已三月九日後七年已亥十月二十二日始¶
塟麗水縣孝行郷之桐嶺原迄今洪武丙辰越十八載而懸¶
官之石無文非不孝歟願先生𢌿矜之言訖泣下既而又曰¶
先生之行多可書彬不能記其詳先子事父孝生能盡飬暨¶
沒廬墓左者三年㢘訪使者遂以孝㢘舉教諭義烏移龍泉¶
興&KR0024;百廢孶孶如𥊏欲陞明善書院山長以毋耄辭先子性¶
謹飭非大寒不襲重裘雖暑鑠金正衣冠而坐挾𠕋諷詠終¶
日與人期在百里外風雨必赴之一日行桃山中見涕淚赴¶
溺者先子止問之曰吾母亡未塟質先廬得錢二十千今遺¶
之欲生奚爲先子陽謂曰爾勿憂誠吾拾之爾力挽歸家償¶
錢如其數其人知非貞拜受感泣而去先子瀕殁謂彬曰金¶
華宋先生最知我我死當以墓文相累彬敢銜哀以請願先¶
<pb:KR4e0004_SBCK_037-14b>¶
生𢌿矜之言訖復泣下濂曰濂實知爾父爾父有經濟才志¶
不𫉬施以卒𦒿舊凋落冝爾不能詳濂故掇其㮣言之繫之¶
以銘劉氏世居栝曾祖某祖桂好施與州里嵗儉亦頼之父¶
徳澤好施如先人母葉氏子男子三長師曾南康都昌丞次¶
師夏郎彬次師雍孫男子一煇女子四梁松朱某湯謹其婿¶
也一未行銘曰¶
丹穴之鳯五色離褷不高翔扵千仞乃戢翼而威蛇命也奈¶
何振古如茲噫¶
宋學士文集卷第三十七　翰𫟍别集卷第七¶
