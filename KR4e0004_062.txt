# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.987957
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 62
#+PROPERTY: FILE SB04n0229-062宋學士文集-卷第六十二.
<pb:KR4e0004_SBCK_062-1a>¶
宋學士文集卷第六十二　芝園續集卷第二¶
　　傅守剛墓碣¶
自焚屍沉骨之俗成雖纓弁之家亦靡然從之魚爛河决不¶
可救藥君子每為之太息有若傅守剛之事其可不表之以¶
厲人人乎守剛之父殁其諸兄具棺歛巳舁出中野縦火而¶
&KR0353;之守剛勢不能止哭踊&KR0005;絕&KR0353;巳編荆成筐實以&KR0090;泉拾¶
遺骸以歸守剛欲夜半恃去㑹守者嚴不果明日諸兄捧筐¶
至大澤而投清冷之淵守剛尤痛憤之深俟諸兄還舎解衣¶
入淵中且泣且拾堆寘沙上脫所服緼&KR0129;褁之奔告子先子¶
尚書府君府君命㽞間房中設几筵使其父之友買明善徵¶
木造小櫝蔵之適堪輿家趙翁自城南来憫守剛之志為擇¶
地一&KR0001;守剛傭書而買之&KR0018;&KR0095;成墳手藝松栢於四周其兄¶
怒以其辱先也欲發而出之予仲父文友君&KR0005;挈守剛訴縣¶
乃懼而止至今松栢盖欎然成林云守剛諱致柔守剛其字¶
<pb:KR4e0004_SBCK_062-1b>¶
余之所命也傅氏金華好善里人曾大父某大父某父肖說¶
皆農家守剛年十二始入小學時牧牛山澤間輙挾書誦不¶
輟洎長登貞文先生吴公立夫之門當是時来受業者多貴¶
人家子車馬焜煌冠服鮮麗燁然如神人守剛麻衣菲屦厠¶
其間怡然無難色日受公教學識益凝定出言必思力踐盖¶
粹然儒者也間出為詩若文亦光潤可觀父病守剛徃致醫¶
溪漲不可渡守剛立水濵終日望天而泣或憐之以大綆貫¶
腰挾之以渡醫見其情辤悃欵惻然與之還脉巳曰此天相¶
孝子也稍緩一夕疾不可為巳藥之瘳守剛諸兄不知書競¶
割户自私先業恣其取不與較守剛貧無所於歸出為閭挨¶
童子師乆漸能自存遂娶天台王教授某之女為配年過四¶
十生男鵬鵬絕愛之頃刻不見鵬鵬意輙不懌時撫鵬鵬頂¶
曰吾之命其繫於此乎吾即死不為餒&KR0294;矣余家潜谿抵守¶
剛&KR0001;居不三里每遇正月一日必来謁数年之間風雪不易¶
<pb:KR4e0004_SBCK_062-2a>¶
也家人每具饌以俟且曰傅守剛其&KR0005;來乎言未既守剛坐¶
&KR0441;事作謦欬聲矣為之失咲守剛忽謂余曰致柔老且死鵬¶
鵬眉姢好似能讀父書果如是目&KR0578;九泉下矣予自後移家¶
浦陽青蘿山出仕于¶
朝入翰林為學士乆不知守剛死生洪武十二年冬余還金¶
華省先墓忽有白面少年拜于庭問其姓名曰我鵬鵬也曰¶
爾何為服衰麻乎曰先人不幸以今年春二月朔死矣問壽¶
幾何曰六十又七矣曰塟乎未也曰死後一月權厝家西東¶
阜之原曰爾今同䖏者何人曰先母卒二十年女弟鸞亦歸¶
童某今獨侍&KR0071;母童氏以居且曰汝頗知學乎乃䄂出詩文¶
一鉅軸及用經史事&KR0435;李瀚蒙求三帙以進予讀之見其遣¶
辭豊縟而考事綜愽嘆曰守剛有子矣余既歸蘿山鵬鵬持¶
其父門人童徽所為状来請曰先人制行一出於誠慤聞人¶
善不翅&KR0002;巳出見人為惡輙攅眉而避并日一炊啜白水以¶
<pb:KR4e0004_SBCK_062-2b>¶
代&KR0245;若享太牢鄉人咸以為賢部使者潘公黼聞而薦之先¶
人以疾辭卒落魄不偶以死臨死執鵬鵬手泣曰吾生無功¶
於時死當擇不食之地埋我宋先生最相知得一銘勒諸&KR0193;¶
上不翅足矣言乞而終唯先生怜而遺之嗟夫若守剛者安¶
可不表之以厲人人乎為之銘曰¶
守也篤特立乎獨不受變於俗是謂踵君子之躅¶
　　金剛經靈異賛¶
杭州周縉頗知書聚二三童子講習市中日誦金剛經甚謹¶
童子閔生觸翻佛前燈油染扵經杭之民俗凢經像弊汙輙¶
投濤江縉因束以紅縚倣其俗行之時元之大德庚子也越¶
三年癸邜經䀜還於舊&KR0001;半為潮沙所褁而紅縚如故縉驚¶
喜與吴門僧險拂去沙塵其粘綴者逐畨分析之徧請叢林¶
開士題識左方後八十一年當　國朝洪武庚申經入¶
沙門宥悌之手復重加裝裭即南屏山中請濂說賛賛曰¶
<pb:KR4e0004_SBCK_062-3a>¶
至誠動物靡間毛髪此感彼應如磁引箴况乎契經世雄所¶
說至心受持昭荅如響昔周氏子朝夕嚴事經有染汙投諸¶
江潮閱三春秋曶返元所經實帋成難同鐡石非金剛力焉¶
能不壞經無羽足不能飛行非金剛力誰挾而至由此而觀¶
佛語&KR0001;在百神訶衛無能捐者然而此經&KR1152;翰所假雖載佛¶
言靈從何起世之法蔵所模經文充棟汗牛未聞皆驗&KR0063;知¶
萬法實本一心由心誠故而經應之心靈經靈理無疑者是¶
知此心其大無外其小無内神通妙用一一具足不假外求¶
有能精進入在上乗證妙&KR0116;位亦無㽞難今因賛經推而達¶
之欲作佛者此心即是善思念之慎母退轉¶
　髙峯妙禅師象賛¶
目光凝定爍破大千戒躰圓明直探性原青山萬仞不出死¶
關名高天下法㽞世間¶
　　魚藍觀音靈照女二賛¶
<pb:KR4e0004_SBCK_062-3b>¶
惟觀世音誓救群迷現不實相變㓕斯湏破凡夫執返乎物¶
&KR0004;一真所攝萬境自如¶
惟靈昭女入不思議以般若種得方便智聚首而談無非實¶
際至今靈光照乎天地¶
　　題恩断江端元&KR0369;手跡後¶
予&KR0970;從桞文肅公逰輙聞以仁恩禅師經賈似道墓詩有權¶
握三朝位三事祇&KR0063;知巳是僧彬之句最得詩人優逰不迫¶
之意盖似道歴三朝&KR0535;輔傲然以周公自期一旦敗亡在朝¶
公卿弗恤之在野士君子弗恤之海内&KR0214;&KR0214;之民亦不䘏之¶
其䘏之者唯承天主僧彬木禅火焚遺骸授其仲子歸塟㑹¶
稽之附子崗耳似道誤國之罪可謂上通於天使其地下聞¶
此詩&KR0005;有餘愧矣此實十四字史評有關扵名教甚大今因¶
濟蔵主以禅師手跡與元&KR0369;端公山居謡聮為一卷詣余求¶
題故為䟽詩之義若此山居謡寄興髙逺綽有寒山子之風¶
<pb:KR4e0004_SBCK_062-4a>¶
學道之人&KR0124;能傳誦之兹不復深論云¶
　故嘉興知府吕府君墓碑¶
元至正之季民反䖏州為盗轉掠而東䧟永康婺諸縣繹騒¶
弗寜永康太平里大族吕君文燧&KR0262;家資数千萬與弟文燁¶
合謀募里壮強子弟得三千人&KR0005;之與盗屡&KR0062;盗敗走復其¶
邑斬獲甚衆吕氏之聲聞東南朝&KR0733;三授以官皆辭不受用¶
事者聽䜛殺其弟卒不敢怒而為之盡力大臣義之承制表¶
其閭而復其家婺之巨室細民&KR0273;不遇盗者悉歸功吕氏是¶
時永康有吕氏&KR0046;&KR0002;巨鎮焉¶
今上皇帝既克婺君族人藉兵甲以君名詣轅門降¶
上大喜特立永康翼以君為左副元帥兼知縣事時君以事¶
㽞杭未返命其弟文烜攝之君還復召為庸田司經歴改中¶
書省管勾江西行省都事權知廬州府至官三月浙西平更¶
授嘉興知府累階某大夫松江民作亂襲嘉興君覘知之走¶
<pb:KR4e0004_SBCK_062-4b>¶
使者告李曹公文忠賊始㩀城曹公兵即至遂就擒諸&KR0005;欲¶
屠城君争曰㩀城者賊也城中民何罪&KR0474;不屠民徳之滿三¶
載入朝奉詔持節諭闍婆國洪武三年十一月次興化有疾¶
十六日卒于驛舎四年十二月某日歸塟東陽縣興賢西丘¶
之原年五十四君有德於鄉郷人聞其卒皆哭泣相吊䘮歸¶
耄倪迎拜於道数十里不絶卒之明年嘉興佐貳以下坐塩¶
法死者数千人有司以君嘗署名公櫝例藉其家上特詔歸¶
之曰吾知吕文燧誠信人必不圖姦利且殁於使事可念也¶
時吕氏家逮繫縣獄鄉人哀之如親戚及　詔歸其家乃皆¶
舉手相賀君予由是知君之徳及人者深也君字用明文燧¶
其名也其先有諱玫者自河南来遷玖玄孫浩上書宋孝宗¶
朝脱父兄于詔獄孝宗崩行䘮三年浩弟源以行義旌門皆¶
有惠於閭里源玄孫鑰仕元為永康尹君曾大父也太父汲¶
父機母某氏&KR0004;君之大父嘗脩上世所立義田以食族人置¶
<pb:KR4e0004_SBCK_062-5a>¶
學以教子姪至君踵其志卒成之君爲人如懦夫至其奮發¶
於義不顧利害必逹乃止盖其所從来逺矣君娶戚氏三子¶
曰堂塽垍垍後季父文烱六女其三人適同邑胡海金華戚¶
誠道東陽俞文璉餘未行孫男二人堂既&KR0830;君乃謀於弟曰¶
先子之友固多其同朝仕而知先子者唯太史宋公太史嘗¶
銘天下賢公卿大夫其言可傳信苟以墓上銘爲請必不忍¶
辭乃以君族弟熒状来請君之政盖多可&KR0091;余不能知然其¶
最大者活永康嘉興之民書其大使人可推知其餘也銘曰¶
天之所争智名勇功或易於始而艱其終吕君之興秉義孔¶
偉散金聚兵以獮狐䑕既克有成不居其名錫命者三辭而¶
弗承匪徒辭之以俟¶
神聖黄&KR0207;臨城觧甲請命左綰&KR0005;符右珮縣章季也攝之於¶
君有&KR0653;起司庸田亦佐方嶽章服有儀蔚爲&KR0022;伯自廬而吴¶
千里是綏相其良姦以撫以誅憸氓跳踉弄兵䧟郡隂檄王¶
<pb:KR4e0004_SBCK_062-5b>¶
師禽斬以徇&KR0005;怒謂君亂民可屠君争不從萬家&KR0023;甦不躋¶
于崇而淪於遐吏操深文幾隕厥家家之&KR0175;完由¶
天子明¶
天子不遺由君之誠君徳甚多鄉人是思載徳登碑于以悼¶
之¶
　吴徳基傳¶
吴徳基者名履婺之蘭溪人也其父景奎故為儒鄉人師尊¶
之酷好為詩㳺山澤間方苦吟而雨至雨濡其衣弗知也德¶
基少受學聞人先生夢&KR0123;學春秋俊邁有竒材長通諸史為¶
文辭&KR0133;學司馬遷班固最好書&KR0057;工行草得之者蔵弆為榮¶
元季教授鄉里名動一時國朝取婺李曹公文忠為浙東省¶
左承聘徳基為郡儒學正李公数與語知其才辟為椽&KR0091;疾¶
而辭有司舉于朝為南康丞南康俗悍其民以為丞儒者也¶
易之德基自如数月皆周知其情偽有所發擿一縣驚伏德¶
<pb:KR4e0004_SBCK_062-6a>¶
基乃更以寛化之視民如子民有訴召使前與語弗加咄叱¶
民或援丞&KR0322;相爾汝弗責也有徴調召其大姓坐之廡下好¶
言誘之&KR0234;人人自說便否由是民愛丞如父而吏卒不能為¶
姦民王瓊輝仇里豪羅玉成執其家人挾法笞辱之玉成兄¶
子玉汝怒集少年千餘人圍王氏家刼奪家人歸且縛瓊輝¶
連道箠之至家觧衣箠殆死乃&KR0474;去瓊輝兄弟五人庭訴齚¶
指出血誓與羅氏俱死徳基念成獄當連千餘人&KR0020;不便乃¶
召瓊輝語之曰獨羅氏圍爾家邪對曰千餘人曰千餘人皆¶
辱爾邪曰数人爾曰汝憾数人而累千餘人可乎且衆怒不¶
可犯倘不顧死盡殺爾家而就逮雖有司有法汝悔何及邪¶
瓊輝良乆曰吾恨羅氏欲快吾憤爾惟明公所命德基乃捕¶
操箠者四人於瓊輝前杖数十血流至踵命羅氏對瓊輝引¶
罪拜之事遂止兩家皆叩頭曰公弭我事德甚弘咸願有所¶
所献德基却去縣令周以中&KR0004;至召民轉輸至郡不得躬至¶
<pb:KR4e0004_SBCK_062-6b>¶
鄉召之一民逸去命卒笞之不肯伏走入山罵令曰官當在¶
縣何以至此為令怒吏卒因以語動令欲誣一鄉民圗賄利¶
&KR0023;六七人下獄扄鐍甚嚴卒方徃捕未返鄉民大駴德基計¶
民無罪自出巡獄叱卒&KR0474;之卒以它辭觧德基槌碎獄門遣¶
之曰若無罪還告父兄無恐乃徃告令令怒曰民無道衆辱¶
我君乃&KR0474;之何輕我至是耶德基曰犯使君者一匹夫爾其¶
鄉人何罪且法乃天子法豈使君觧怒具乎令意慙乃巳其¶
俗好&KR0075;祀有蛇岀户限民恠之以為神至奔走祠之德基罪¶
神巫十人&KR0300;其主江中為丞六年去知長沙之安化去三月¶
他吏用法急南康民作亂命師討平之死者過半南康民泣¶
曰我吴君在寜有此禍乎安化鄰古三苗其&KR0095;豪多紏民為¶
兵既盡降萬夫長易俊原獨恃驍勇與麾下数十人遁入山¶
谷保險自固郡邑患苦之江隂侯吴良承　詔求餘冦巳移¶
檄旁縣兵且集召徳基計事徳基曰易氏未有反状奈何激¶
<pb:KR4e0004_SBCK_062-7a>¶
之使生變乎不若先以計致之果反用兵未晩也否則出兵¶
無名民先受其害矣願君侯熟慮之侯曰令之言然吾為令¶
徐之徳基乃屏吏卒歩至山谷中抵俊原家家空一老人出¶
對客徳基謂曰易俊原出見江隂侯則無事矣今不出大兵¶
且至一縣民皆為虀粉然殺一縣父兄子弟者易俊原非縣¶
令也老人曰俊原必出惟明府哀憐之徳基謬曰俊原或未¶
肯来得其子及麾下三四人先徃可免矣明日其子及麾下¶
至如徳基言兵止不發既而盡致其麾下惟俊原一人度其¶
&KR0020;&KR0012;乃招之曰君侯&KR0133;與俊原相見俊原喜詣軍門請見遂¶
縛送京師事平民按堵無擾江隂侯檄取故兵之為農者民¶
咸自疑驚奔相告&KR0020;甚危德基屬&KR0132;老諭民曰侯所取者兵¶
民無與也籍其&KR0133;為兵者数人而止長沙郡令造戎衣徳基¶
力争曰吾邑民貧而俗暴恩之且恐其叛去安可責以事功¶
如他縣乎令格不奉命其罪小奉命而致亂其禍大决不敢¶
<pb:KR4e0004_SBCK_062-7b>¶
辭小罪而蹈大禍也郡從之凡有徴徭皆不使之與越三&KR0010;¶
入朝擢知莱之濰州事民畜官驢四十匹莱守核其孳息状¶
與籍不合曰驢當&KR0010;産駒今幾&KR0010;冝得㡬駒乃何少也欲責¶
欺罔罪而徵其償諸縣皆巳勒民買驢德基獨戒民勿償守¶
怒問德基濰不償驢何辭也德基曰民實不欺妄烏可責其¶
償　國家富極海内為吏者冝宣布德澤為民除疾苦寜¶
少数匹驢耶守語塞德基因畫不便者数事守不敢復言并¶
諸縣巳償者皆罷之山東民&KR0133;以羊牛代秋稅者官從其言¶
德基與民計羊牛後有死瘠患不如納粟便獨收民粟他縣¶
牛羊送陜西民驅走二千里皆破家郡以濰獨完令&KR0229;千人¶
部送鄰縣牛德基列其不可曰有牛家送牛雖勞不敢怨使¶
人代之脫道中牛死誰當代償耶力争不奉命德基為吏不¶
求威名以愛民為先&KR0057;重獄事凡有訟召受訟者面直之&KR0474;¶
其怒乃巳不忍置民於獄獄屬空當有追需於民不務速辨¶
<pb:KR4e0004_SBCK_062-8a>¶
稍緩其期約故物價不湧民視他所費恒减十二三所至民¶
樂其簡易而感之以為愛巳居濰二年㑹改濰為縣召還濰¶
民&KR0210;門抱其足泣拜曰自得吾父濰民膚無笞瘢今舎我去¶
&KR0133;得隻履事之以慰我思其得民心如此德基至京師遂謝¶
事歸&KR0005;行辤其友翰林學士宋濂濂為德基交甚狎時亦致¶
仕&KR0005;歸呼徳基謂曰若&KR0133;受長者教乎德基曰唯何以命之¶
濂曰¶
天子官汝五品秩乞骸骨歸恩甚大汝知保之之道乎德基¶
謝曰&KR0133;卒教之濂曰慎毋出户絶世吏勿與交吾之教子無¶
以加于此矣德基至家如濂戒君子多其能受善言云〇太¶
史公曰世俗恒謂儒者少功顧非儒者爾湯之興以伊尹周¶
之興以周公此獨非儒者耶何其功之大也彼世之儒者其¶
號則同其誦說則同其所操守者異於伊尹周公者多矣豈¶
特少功㦲謂之不足用可也然其間有足用者不可誣也俗¶
<pb:KR4e0004_SBCK_062-8b>¶
吏以嚴急督責為足用謂儒者為懦緩憤事而不知得民者¶
非儒不能也以予觀於吴德基恂恂不大聲色而衆庻安其¶
政既去而思之視世吏之督責者果孰多耶德基之政固世¶
俗之所咲者而其心誠爱民有足取焉古&KR0001;&KR0091;平易近民豈¶
弟君子非德基之謂耶所謂難與俗人言其此&KR0124;耶¶
　　新注楞伽經後序¶
皇帝既御寳暦丕弘儒典參用佛乗以化成天下且以般君¶
心經及金剛楞伽二經發明心學寔為迷途之日月苦海之¶
舟航乃洪武十年冬十月　詔天界禅師臣宗泐演¶
福法師臣如玘重加箋&KR0474;明年春三月心經金剛經新注成¶
巳徹¶
睿覽秋七月楞伽注又成¶
上御西華楼宗泐如玘同侍從之臣投進¶
上覽巳悅曰此經之注誠為精確可流布海内使學者講習¶
<pb:KR4e0004_SBCK_062-9a>¶
焉宗泐即奉¶
詔鍥&KR0922;於京師天界禅林如玘還杭之演福私念與宗泐同¶
&KR0013;¶
上㫖豈冝以天界為拘乃刻二經於演福獨楞伽卷帙浩繁¶
未遂厥志蚤夜以為憂浄慈禅師臣夷簡乃為撰䟽勸諸同¶
&KR0129;暨樂善者助成之起手於又明年夏五月至冬十一月訖¶
功費錢三千緡云為楞伽一經具蔵通别圓四教大㫖所以¶
斥小乘之偏破邪見之感無非欲顯圎宗自覺正智而巳苐¶
其文辭古奥讀者殊未易暁東都沙門寳巨嘗為之訓詁援¶
㩀雖若該愽而於經意多邈然不相入胥䑓雷庵受公徒龍¶
寳臣之緒論自不能伸一喙二者咸無取焉唯柏庭法師善¶
月依天台教㫖著為通義夐然絶出常倫苟以經文顯白者¶
正之亦未免有遺憾他尚何望㦲如玘以辨愽無礙之智㳺¶
戯毗盧蔵海台衝之書無不融攝故其論著雖有徵於柏庭¶
<pb:KR4e0004_SBCK_062-9b>¶
反覆叅驗務不失如来説經本意宗泐又能裁度㫖趣約繁¶
辭而歸精當遂使数百載疑文奥義焕然明暢誠亦可謂靈¶
承¶
皇上嘉惠蒸民之意弘昭大覺立教度人之方者矣嗚呼佛¶
之大法惟¶
帝王能興之宗師能傳之今一旦遭逢如此之盛讀是經者¶
小則當思逺惡而遷善大則當思明心而見性庻不&KR0018;¶
聖天子之大德㦲是年冬十二月四日前某官某&KR0298;拜謹題¶
　　題王魯公授少保致仕誥¶
右宋王魯公特受少保致仕誥一通係紹熈元年五月一十¶
二日所降者盖孝宗淳熈八年&KR0605;丑八月魯公由樞宻使拜¶
相十五年戊申五月以觀文殿大學士出判衢州㝷即奉祠¶
十六年已酉二月光宗受禅八月魯公以母䘮致疾而薨是¶
年仍&KR0091;淳熈十六年至十二月始詔改明年為紹熈元年是¶
<pb:KR4e0004_SBCK_062-10a>¶
為庚戌之&KR0010;誥之出給合於魯公未薨之前乃在既薨十閲¶
月後何耶宋自宣和以前未有既死而乞致仕者南渡之後¶
禮文凋䘮雖&KR0535;相輔臣考終於位其家已廢哀即服降㫖給¶
賻方上謝事之章而朝&KR0733;復為之告&KR0733;出命如其未死時此¶
最有乖政理其後吏部郎甞以為言終不能行而止此誥未¶
免循習當時故事而未之或改也者不然誥中所謂尚克全¶
於徳&KR0130;及益髙冲致永介夀祺之語皆生前事何故追而書¶
之其為後来&KR0024;授制&KR0217;當無疑也惟魯公忠君孝親大節偉¶
然故其相孝宗獨至八年之乆同時秉鈞軸者唯梁文靖公¶
前後七年可以配之餘人皆所不及謂非得君之深者可乎¶
盖必有其道矣魯公五世孫葯雅飭君子也持卷索題甚切¶
㑹病痁新起精神昏昧謾掛漏而書之洪武十三年八月巳¶
未朔前翰林學士同郡後學宋某謹識¶
　　胡仲子文集序¶
<pb:KR4e0004_SBCK_062-10b>¶
<pb:KR4e0004_SBCK_062-10b>¶
数十萬言在諸生中巳驚動其鄉&KR0022;老儒咸畏而敬之及其¶
既長而壮竒邁卓越務師古人出言簡奥不煩而動中䋲墨¶
如夏圭啇敦望而知其非今世物也同郡大儒&KR0002;吴貞文公¶
立夫先生甞師事之吴公亟&KR0091;歎其才不置黄文獻公晋卿¶
以文學名天下見先生輙延&KR0241;共語所以期待者甚隆而先¶
生亦不為之屈也諸公既亡先生之學益成行益脩徳愈邵¶
而文愈雄大江之南&KR0091;賢者必曰先生而先生不自以為至¶
也¶
今天子有國之&KR0004;大臣交薦先生才行¶
上憫其老不欲重煩以政命為衢州教授㑹脩元史復薦入¶
史舘史成賜金帛遣歸或謂先生未展其所學而先生澹如¶
也先生甞慕邵子程子之為人所飬甚深極乎愽而守則約¶
務乎大而不遺乎細於人鮮所推譲而所許者衆必以為賢¶
於言不輕發而所言者人必以為當其所著衡運井牧皇&KR0004;¶
<pb:KR4e0004_SBCK_062-11a>¶
諸文有習之之辭而所得者非習之所及也先生年未老而¶
文巳傳於時&KR0023;讀之者莫不知其為可貴然其可貴者豈特¶
文乎㦲是則先生之自得者世之人未必能知雖濂亦不能¶
盡其詳也濂與先生同師於吴公相友五十餘年&KR0288;秃齒豁¶
矣見世之士多矣心之所仰而服者惟在先生則先生之文¶
豈獨今之所難遇乎學子劉剛撰次成集而王君士覺為圖¶
其傳来請序之濂不譲而書其首篇所以歎先生之善學古¶
人而&KR0273;天下之見其文也先生名翰字仲申金華人仲子其¶
别號云洪武十三年秋八月癸酉前翰林學士云云同郡宋¶
某謹序¶
宋學士文集卷第六十二　芝園續集卷第二¶
