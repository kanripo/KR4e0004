# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.458506
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0229-050宋學士文集-卷第五十.
<pb:KR4e0004_SBCK_050-1a>¶
宋學士文集卷第五十　芝園集卷第十¶
　　北麓䖏士李府君墓碣¶
䖏士姓李諱士華字庭實北麓其自&KR0197;也其先家廬𨹧唐開¶
元中逺祖徳靈仕為撫州長史因居屬縣之崇仁髙祖昻宋¶
太學上舎生曽祖緘以春秋舉進士至某官祖适父元徳母¶
盧氏䖏士賦才瓌異音聲如鍾㓜䘮父母二兄亦蚤世時當¶
宋季亡頼男子學㺯兵扵村疃暮夜擊人門鈔掠其訾財以¶
去稍與抗&KR0033;剚以刃䖏士&KR0014;自衛卒免其患㑹宋亡為元更¶
易方笠窄䄂衫䖏士獨深衣幅巾翺翔自如人競以為迂䖏¶
士𥬇曰我故國之人也義當然爾府君善治生未㡬家大穰¶
遂以訾雄鄊里積粟&KR0010;至數千廪遇饑則平價出之飢餓不¶
&KR0014;出户者計口而周之活者恒百餘人宗婣無業班財以為¶
饋死則給棺槨衣衾塟之善地且䘏其遺孤唯恐不及&KR0018;逋¶
不&KR0014;庚者苟有𫠦乞&KR0186;再與未甞有靳色或以田廬為償䖏¶
<pb:KR4e0004_SBCK_050-1b>¶
士正色責之曰先人之業何可廢壊逋尚可紓也慰而遣之¶
伻有盗廪粟者矜其貧益之使去識與不識咸目之為仁厚¶
長者云㑹朝廷有鬻爵之命富家兒多競奔䖏士恬不以為¶
意客以空名告身来售䖏士曰吾愧不&KR0014;以文學干禄位而¶
渉銅&KR0424;之譏雖貴奚益㢤府君性純孝&KR0014;事繼母如親母雖¶
其性剛嚴不可近必下氣婉容得其驩心而後止常以不及¶
終養二親語或臨之輙嗚咽流涕晨昏必展謁先祠遇&KR0004;度¶
之日&KR0197;慟抵暮家人不&KR0216;見因諱言之訓諸子以學親自督¶
視不至夜分不休也為人豁逹大度不少貶以狥流俗見假¶
巫&KR0017;惑人者力斥去鄊人闘争㫁㫁然正讙折以片言則免¶
&KR0227;頓首謝嘉賔欵門倒屣出迎驩然無倦容雖不觧飲必使¶
盡醉而去元至正十一年辛未正月五日以無疾終夀八十¶
六後二十二年當　國朝洪武五年壬子塟于縣之大龍¶
山之原娶郝陳二氏子四人彬鎬鏞蕃鎬以文行舉于朝擢¶
<pb:KR4e0004_SBCK_050-2a>¶
國子正女三人丁師周晋戴尚徳其壻也孫三人雝家奴寳¶
㝎孫女三人尚㓜曽孫二人宜夀普蘭曽孫女二人在室自¶
夫仁厚之俗衰學者慨想三代之盛猶神龍㳺于玄間欲一¶
見之而不可得嗚呼豈其然㢤人有古今心無古今有如䖏¶
士之行如前𫠦載苟謂之三代之民孰不謂然䖏士不可作¶
矣予故特表出之以勵夫人人然而仕之與否是有命也不¶
必爲䖏士惜也銘曰¶
祥麟威鳯𨼆而弗彰苟一出焉是爲希世之祥謂之有邪則¶
固不&KR0014;以凾見謂之無邪則簡䇿𫠦紀何爲其周且詳吾謂¶
䖏士爲三代之民亦是𩔖耳世之人無徒委之扵渺茫緬懐¶
徳人中心孔傷今其巳矣何日而忘¶
　　貞婦郭丑小傳¶
郭氏丑字道安六合人也羙姿容其父彬授之書詩輙通大¶
㫖母劉氏得末疾諸弟妹尚㓜羞服無𫠦𠋣頼道安上扶掖¶
<pb:KR4e0004_SBCK_050-2b>¶
母氏起居下撫孩穉潄澣紉綴之事皆親之冬盛寒燈火蕭¶
然持箴恒至夜丰不休且不樂靡麗身衣紈素同綺繡女偕¶
坐畧不動容目亦不注視至扵纂組烹飪不經師授而悉精¶
其&KR0014;彬絶愛之不肯歸凢子同里鄭玄来求昏彬激曰而&KR0014;¶
従師攻文辭即可爾玄乃力學道安年十九竟妻玄婦道甚¶
修譽起一鄊間玄以古列女傳難之道安曰某女事如此某¶
女事如彼一一舉之無漏文玄不&KR0014;屈因加進學功其父讓¶
不恱痛䋲之玄悒悒不樂道安曰子但盡誠盡孝他非𫠦知¶
也瞽&KR0369;底豫之言豈猶不聞之耶玄釋然道安秉性堅貞彊¶
暴欲侵&KR0466;道安厲色叱之去其人恃為尊属屡見白道安彈¶
指出血曰父誤我矣父誤我矣不幸遇此唯有一死爾媵人¶
勸曰何不告夫君知之道安曰吾苟白其故父子何靣目相¶
見耶曰此人倫之變宜走訴父母使其知𫠦忌不敢肆道安¶
曰秪楊𢙣聲耳無益也不若就死之為安日向中道安潜出¶
<pb:KR4e0004_SBCK_050-3a>¶
沉于河時洪武十年七月十七日也彬聞之悲&KR0082;無生瘞扵¶
楊子西沙清水潭上一夕玄夢其来車馬儀衛甚都且曰妾¶
今在長蘆水府掌鉤考人間善𢙣念子索居故一来耳不可¶
乆留也言畢颯然如雨風而去次夕其姑夢亦如之長蘆在¶
六合城南二十五里云¶
史濂曰郭氏素稱詩禮之家婦人女子亦有異扵人彬之姊¶
真適許士瞻生一女而士瞻死年始二十三耳今垂五十而¶
節操&KR1006;然而道安又貞烈如此誠可謂而仰㢤傳言忠節之¶
人殁必為神明長蘆之事雖近誣亦不敢謂决無是理也嗚¶
呼新㙜之什孔子刪詩而不刪去者其垂訓也逺矣㢤¶
宋學士文集卷第五十　芝園集卷第十¶
<pb:KR4e0004_SBCK_050-3b>¶
<pb:KR4e0004_SBCK_050-3b>¶
