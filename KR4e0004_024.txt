# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.228680
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0229-024宋學士文集-卷第二十四.
<pb:KR4e0004_SBCK_024-1a>¶
宋學士文集卷第二十四　翰苑續集卷之四¶
　恭題　御製文集後¶
臣聞有德者必有言盖有徳者和順積中英華&KR0036;外無非天¶
然之文不待勉强而後成譬猶大化流行融液通暢而萬物¶
&KR0036;舒各得生生之妙精神充&KR0283;無徃不在故大舜作五絃之¶
&KR0084;湯為&KR1083;銘武王造起居之誡皆粲然成文此&KR0045;子雲所謂¶
聖人之言炳若丹青也恭惟¶
皇帝陛下統御以来用人文化成天下　睿訓諄&KR0232;惟恐一¶
夫不&KR0023;其所　天縦聖能形諸萹翰翰奎璧照耀層霄絢采¶
光&KR0013;上下萬象動色然而建中于民寤寐弗忘則有虞阜財¶
觧愠之&KR0084;也夙夜&KR0113;省常如神明森列左右則湯武&KR1083;杅几¶
杖之銘也仁民愛物之心随感而見布于方䇿温潤淵深統¶
貫乎斯道光芒氣&KR0395;盖覆乎六合前聖後聖實異代而同符¶
也臣供奉詞林幸日侍　几硯仰瞻　揮灑之際思若淵泉¶
<pb:KR4e0004_SBCK_024-1b>¶
頃刻之間煙雲盈&KR0083;有長江大河一㵼萬里之&KR0020;跪捧而&KR0026;¶
殷&KR0212;周鼎未足喻其古也太山喬嶽未足喻其高也風霆流¶
行未足喻其變化也盖由　天徳粹純無聲色之好無逰畋¶
耽樂之&KR0025;聚精㑹神凝思至道形扵心聲同功造化非語言¶
形容之可盡也且當　萬㡬之暇時　御翰墨多不㽞槀見¶
扵侍臣之所録者得若干萹臣竊以為日星昭回于天下飾¶
萬物蒼生無不仰照¶
聖皇之文猶日星也是冝刻于文梓流布四海使見之者咸¶
&KR0023;咏嘆　文明之化熈熈皥皥相與率徳勵行以為忠孝之¶
歸豈不盛哉扵是敬録如上文與詩凡五卷續有制作復編¶
&KR0124;為後集云翰林侍講學士中順大夫知　制誥同&KR0113;　國¶
史兼　太子&KR1036;善大夫臣宋濂拜手稽首謹書¶
　靈&KR0046;和尚復公禪師三㑹語序¶
無相居士坐清净室想清净&KR0026;忽有沙門號曰曇鍠合掌頂¶
<pb:KR4e0004_SBCK_024-2a>¶
禮而作言曰我師靈&KR0046;三坐道&KR0163;法音之震有如轟雷蟄蟲¶
皆興飛行自在各適恒性又如晨鍾人正昏酣一聞音聲颯¶
然驚覺同&KR0129;宗演及諸上首假觚翰力成文句身唯願居士¶
開光明蔵洞照篇端使信心者同入如来大華嚴海居士㣲¶
&KR0015;告沙門言爾師所演大乗正法當時聞者注耳熏心一切¶
&KR0414;結悉皆觧脫既觧脫已萬法皆空何况扵言爾等結集翰¶
墨假合畢竟大法果何所&KR0009;若謂出扵翰墨之間湘竹兎毫¶
魚膠松煤不能&KR0003;法譬如石工手持錐鑿鑿彼崖石為菩薩¶
相首戴華冠靣如滿月&KR0151;以黄金間以五彩珍珠瓔珞種種¶
具足爾意云何是真佛不沙門白言如是如是復告沙門當¶
&KR0026;實相惟是像佛四體竒偉&KR0013;服絢麗固無異者若比真佛¶
神通變化無量無邉二者孰勝以此思惟佛身充滿徧周沙¶
界豈同崖石拘礙方所况此文句&KR0138;脫口吻即弟二義書之¶
簡編去道逾逺又如畫師和丹抺黛經營想像貌師子王拳¶
<pb:KR4e0004_SBCK_024-2b>¶
毛旋螺利距削鐵威稜氣&KR0395;可怖可愕迫而視之■若飛動¶
爾意云何是師子不沙門白言如是如是復告沙門有像皆¶
假是師子相形模生獰踞視左右亦無異者若此扵真&KR0108;迅¶
跳擲百獸盡伏二者孰劣以此思惟物唯真者方能動物寓¶
形縑素與木石等况此文句不見形聲徒存其迹用之求道¶
如捕風影沙門當知法尚善權難齊一&KR0100;如求&KR0480;者必假扵¶
蹄欲致魚者定資扵筌魚&KR0480;既&KR0023;筌蹄則棄法因言入言入¶
法空亦復如是是知汝師&KR0139;&KR0003;宻說&KR0096;&KR0003;實&KR0003;縦&KR0003;横&KR0003;無¶
非闡&KR0045;我佛如来弟一了義有能扵此一句之中或四三句¶
或五六句乃至無句勿着色求勿着聲求忽然悟入譬一切¶
衆眇者能視跛者能履瘖者能言疾者能起其為霑丐胡可¶
喻云若執文句反為㽞礙沙門當知有物混然萬有之宗不¶
依形色不堕㫁常入離出㣲内外體净衆生迷惑無繩自&KR0414;¶
大覺世尊大含攝故大&KR0268;憫故别有正傳曰思惟&KR0113;一念不¶
<pb:KR4e0004_SBCK_024-3a>¶
<pb:KR4e0004_SBCK_024-4a>¶
以為遭逢　盛際實千載一時乃録平日所賦并他著餞贈¶
之什共若干卷俾予題其首簡予聞昔人論文有山林䑓閣¶
之異山林之文其氣瑟縮而枯槁䑓閣之文其體絢麗而豊¶
膄此無他所䖏之地不同而所托之興有異也有立以粹然¶
之學位居柱史日趋　殿陛濡毫　螭&KR0638;回視山林不翅有¶
仙凡之隔故其見扵辭者雲錦張而春葩明鍾&KR1607;奏而音律¶
諧體製正而局度嚴誠可以傳諸當今而垂扵乆逺者也如¶
予不敏年日以加文日以退視吾有立之進如水湧山出者¶
寧不愧㢤然而有立善古文宏富充贍得作者之體不唯能¶
詩而已迩者執法刑曹䖏煩劇之務整暇而有餘不唯能文¶
辭而已其政事亦灼然有可稱者異日振厥家聲使金紫公¶
不專羙扵前予盖深有望扵有立者也輒序以識之史官金¶
華宋某序¶
　書陳思禮¶
<pb:KR4e0004_SBCK_024-4b>¶
陳思禮字用和四明人世為士族思禮生七嵗父德祥殁母¶
石氏誓以節自守夙夜勵思禮以學遇之極嚴雖大雪没脛¶
必使挾冊以徃思禮或少&KR0520;輒對之泣曰爾父為名儒唯生¶
一子吾所以忍死鞠育者欲爾取法也今柰何背之思禮惶¶
懼&KR0077;立若無&KR0025;匿身俟毋怒稍觧輒去篝燈誦書自是不至¶
夜分弗休毋年五十五病卒思禮&KR0013;髮狂號曰吾母何在吾¶
母何在母所以辛勤萬状而弗釋者為思禮也思禮加冠而¶
母不待飬尚何以生為不如相&KR0025;扵九泉之下魂魄苟有知¶
猶可盡承事之禮不然縦夀百齡何益也乃操刃欲自剄家¶
人奪之環守至旦共譬觧之曰爾死則母之祀絶矣母雖死¶
欲使母不死者移孝為忠以&KR0139;&KR0045;之也思禮&KR0053;涕謝之服闕¶
入郡庠&KR0025;名師學明經期以科第起家見諸事功踰四三年¶
思禮二十四矣&KR0004;母未死時為擇配石氏至是欲成昏思禮¶
掩耳不荅其婣其友執其&KR0209;而群譟之思禮泣曰吾娶則詩¶
<pb:KR4e0004_SBCK_024-5a>¶
書之業蕪矣即不蕪何以自給不與市魁賈竪相逐弗可得¶
也他日何靣目見吾母請緩之其師鍾士懋持之益急曰爾¶
柰何失昏期也思禮不得巳泣&KR0025;之合巹之夕思禮屡誦蓼¶
莪詩泣曰娶婦為飬姑也吾母今不在寧不肝腸寸裂乎連¶
泣七日夜不輟見者哀矜焉思禮既娶後學功愈自䇿不敢¶
廢洪武六年春　詔下郡國徴諸生思禮亦上名吏部已¶
而奉　㫖入成均為弟子員試藝中選升上舎生先是思¶
禮既䘮親夙夜不忘乃以如在扁其堂襲封&KR0283;聖公孔君希¶
學為作&KR0032;古書之御史中丞誠意伯劉公基參知政事陶公¶
凱暨中朝士大夫皆有詩若文贈之云¶
史官曰予在詞林思禮時同諸生入謁毎言及父母其淚滂¶
然流予為惻然乆之昔者李沆之父獨生沆待之甚嚴或&KR0134;¶
之荅曰正以一子不可不尔也後沆卒為名臣石氏以一女¶
婦乃能忍哀茹苦而以嚴教子以節自誓以㓗白終其身可¶
<pb:KR4e0004_SBCK_024-5b>¶
謂貞婦者矣思禮日夕兢愓惟恐有&KR0012;先志思欲以沆自勉¶
不亦孝子之情也㢤是皆有係扵名教人紀之重不可不書¶
也具列其事于篇¶
　　上虞縣重&KR0113;柯韓二牐碑¶
上虞有湖名夏盖延袤一百餘里縣東北衆水經上妃白馬¶
二陂匯于湖釃為三十六渠支分絡聮以逹于田凡漑一十¶
三萬畮有畸渠之下流建二石牐視時溢乾而畜&KR0165;之嵗恒¶
無㐫者近代農官失政畚土成塍取給一朝不旋踵而圯傍¶
縣亡頼男子當旱暵時又夜半决防以去然湖並于海鹵水¶
或乘湖入善禍稼舊嘗造隄捍其衝潮汐齧蝕至是亦&KR0064;潰¶
民憧憧告病矣乃洪武四年冬臨淮唐侯鐸自殿中侍御史¶
出守㑹稽上虞㑹稽属縣人士群走白侯侯愀然弗寧行海¶
上視决堤與民共約度田以㑹粟因口以賦庸鑿石為隄自¶
蓮花池至纂風合萬有三千尺始與故石隄属侯斬牲饗海¶
<pb:KR4e0004_SBCK_024-6a>¶
神已登民謂曰隄幸成二牐無難者㑹侯¶
召入為卿奉常遂命僚属集事其柯家牐廣二十有四尺深¶
如廣之數而羸其一先築&KR0095;樹橜櫛比星攅度乆且不壞方¶
敷以石兩翼四隅咸歛甃如法中峙石楹左右皆有副鍥坎¶
䧟版以為縦閉復隨土形崇卑䟽級為五以瀉水上架石梁¶
以便行者橜以章計者九百八十有五&KR0069;以斛量者三百六¶
十又四石以丈數者七百三十有八匠以日考者一千三百¶
其韓家牐廣减前牐之半深比廣倍之石楹唯二級道則减¶
其一仍冠以石梁餘皆同其工物視前匠損四百石損五百¶
&KR0069;損六十八橜損二百八十五始事洪武甲寅秋七月訖工¶
扵冬十有二月此其大凡也有道浮屠雷峯凈昱乃具事状¶
介太史氏朱君右徴濂文記其成予聞成周之時稻人掌稼¶
下地以瀦畜水以防止水以溝蕩水以遂均水以列舎水以¶
澮㵼水其為法甚備其為利至乆也然而溝澮之属所可考¶
<pb:KR4e0004_SBCK_024-6b>¶
者其深廣自四尺至八尺或至扵尋仭各二先王豈不知害¶
地而廢稼以為不若是則水性失其常溢則有溺患乾則禾¶
将菑矣古制不可復見有能設瀦防以惠民者得不謂之賢¶
㢤昔者曽文定公之為齊州州城西北有湖䟽為水門遇流¶
潦&KR2322;集則取荆葦為蔽納&KR0095;扵門以防外水之入公為易之¶
以石其深八十尺廣三十尺視水髙下而閉縦之而禁障宣¶
通皆得其節人無後虞今唐侯之為牐也其事與之頗相&KR0124;¶
世言古今人不能相及果足信之歟是可書已相其成者通¶
判府事呉敬知縣張翼營度督視不憚勞勩者主簿史文郁¶
也司其出内則邑大姓徐某余某法冝牽聮得書海堤别自¶
有記茲可畧云&KR0093;之以詩曰¶
維夏盖湖百川所瀦在彼海邦其一釃為通渠行水委蛇溉¶
稻與秔其二制水有牐因時闢闔其法孔&KR0391;其三農政斯缺¶
惡壌為堨水失厥防其四侃侃唐侯爰&KR1460;爰諏中心䀌傷其¶
<pb:KR4e0004_SBCK_024-7a>¶
五曰是弗&KR0113;民焉有秋敢視為常其六乃登乃属乃謀乃告¶
乃輯其長其七畮㑹其粟工来以族筮日奏功其八&KR0355;石于¶
山樹橜于湾以楗以梁其九决塞有関既堅且完若首有肮¶
其十昔何怒突今乃順則弗&KR0549;我彊其十一行彼赤日清流¶
潏潏黄茂芁芁其十二食為民天非稼無年民用卒爽其十¶
三伊誰我憐五馬翩翩朱衣葱珩其十四成周之制有溝有¶
遂經畫維良其十五古法浸廢河渠興利其效則章其十六¶
漢吏曰循惠孚烝民唯此之蘉其十七矧乎鉅津北枕海濵¶
澤&KR0013;五郷其十八侯治之&KR0068;行龎心惻不翅父兄其十九越¶
石可泐越川可竭侯功勿忘其二十¶
　　元故方府君墓碣銘有序¶
府君諱&KR0063;元字長卿姓方氏其先居河南自東漢司馬府長¶
史河南尹紘始遷歙隋開皇間紘之後泉州長史叔逹又遷¶
莆田之方山唐天寳中叔逹之後華又遷㳺洋之大房宋某¶
<pb:KR4e0004_SBCK_024-7b>¶
年末華之後皇祐進士中奉大夫知梅州次彭又遷長壽峰¶
之下某年&KR0004;次彭曽孫淳熈進士朝請大夫直寳謨閣大理¶
少卿銓又遷郡東卿月坊即今方壺巷也銓生嘉泰進士朝¶
奉大夫直煥章閣廣東經畧安撫使淙淙生&KR0113;職郎龍溪縣¶
主簿栻栻生主管機宜文字寓孫府君之祖也父塾翁母朱¶
氏迪功郎端溪縣主簿洸之孫女府君未逾弱齡考妣先後¶
淪謝獨侍大父與二弟俱破屋傾欹風雨中朝虀暮塩或不¶
能以自給不得已出&KR0025;吏及大父殁凡四䘮未舉府君黜衣¶
殺食以襄大事服除中書左丞烏古孫良楨時為泉州推官¶
器府君之材命為刑曹史盡心獄事唯恐情弗麗法有乖中¶
典毎蹙頞弗寧豫章二賈豎銜人與之&KR0311;欲以偽造鈔誣之¶
府君斥曰訊獄當两造具備人柰何受爾誣禍将不測矣一¶
聴一不聴聴者免不聴者果抵罪死尋為南安縣蘆谿巡徼¶
吏徼民毒溪以漁人飲溪流多誤死巡檢劉萬松雅敬府君¶
<pb:KR4e0004_SBCK_024-8a>¶
命撰文以諭之府君操觚立就言毒溪不仁者三讀者韙之¶
積以年勞當陞吏于縣一旦竟棄去弗顧拊髀嘆曰吾為吏¶
巳失身髮&KR0005;種種尚奔走不止邪乃使其冡子&KR0025;前進士方¶
遂&KR0004;鄭獻可㳺畫夜程督不少&KR0520;見為奕戯怒而&KR0300;諸江曰¶
此牧猪奴事爾柰何效之遂能堅苦自立不知有寒暑㑹部¶
使者行縣試士于學其名輙先登府君喜曰此殆發軔耳他¶
時幸爾擢一苐而歸吾死當&KR0661;目吾先世以進士起家者六¶
十一人登仕籍者百又四人獨吾遭家多難不能&KR0071;前志一¶
念及茲毛髮皆上立爾冝勗之府君性純慤孝友天至言及¶
父母未甞不嗚咽流涕事仲父如父撫二弟應珠應&KR0173;如子¶
應&KR0173;無嗣以介子後之而均析其田廬外舅黄若琳外姑朱¶
氏僅生一女歸府君無為主後者府君迎飬于家并奉其四¶
世神主且遺命世祀之冬月蚤作有一夫&KR0197;而前訊之則曰¶
我畸窮夫也行凍死道塗矣府君觧衣衣之立春鞭&KR0095;牛聚¶
<pb:KR4e0004_SBCK_024-8b>¶
&KR0026;者如堵墻隷人執扑疾驅衆皆辟易一兒仆于地人争踐¶
之府君力以身捍蔽抱兒歸其父時&KR0193;子尚㓜是夕出遇奔¶
馬急趨蹶道中馬躍而過無毫毛損傷或以為救兒之報府¶
君不&KR0285;酒唯好啜苦茗愛藝蘭蕙花當其含葩弄馨終日玩¶
之至忘&KR0397;食視世之升沉事泊如也夀六十有九以至正癸¶
夘正月　卒于家其年六月　&KR0830;于城西篠塘山之原¶
配黄氏先　年卒合祔焉&KR0193;子曰槐生明經善属文今為¶
郡府學者師介子曰桐生即出後應&KR0173;者先六年卒孫男三¶
文焴文炯文烜女三濂聞方氏皆出扵方仙君儲之後儲盖¶
紘之胤也其廟今猶在歙故歙睦㜈越之間多方氏方氏多¶
有&KR0139;人而居閩者為&KR0057;著閩自梅州之父贈朝議大夫泳叔¶
父諸王宫教授洞俱以詩賦有名天禧間同建義塾扵虎蹲¶
岡以教四方學者如陳秀公曽宣靖公夏文荘公皆自逺而¶
来塾中相&KR0071;登第者十又七人方氏孫子亦七世聮科積笏¶
<pb:KR4e0004_SBCK_024-9a>¶
滿床而光禄卿偕其勛名尤著登載史冊天之報施者可謂¶
侈矣府君有志而無命雖不能享有禄爵以紹其先烈然其¶
秉心仁恕無虧士行又能訓子使勿墜其家學是亦爲政豈¶
必紆青拖紫而後爲榮㢤法當銘銘曰¶
睠彼閩&KR0022;族大而龎厥氏維方以經爲田薅治既堅嵗乃有¶
年大衣䄡如有印纍纍尭行舜趨功烈之凝彤管是登有鍧¶
厥声君起&KR0071;之&KR0005;躡其爲柰數之竒孰恤我艱俛首汗顔刀¶
筆之間位雖孔卑仁或可推亦遂我&KR0059;獄有重輕稽法縁情¶
唯中則貞有書傳家可趨而汙喟然興嗟白髮&KR0013;肩所冀後¶
賢是琢是鐫我爵之榮非紫非青榮在六經或窮或通繄命¶
之鍾孰强其逢㣧子之竒能契父期其文陸離豈惟文㢤生¶
事死哀執徳不回古&KR0091;望宗書詩是崇匪專勛庸&KR0071;&KR0071;繩繩¶
衍之益弘&KR0005;自此升篠唐之原淑氣盤盤松栢丸丸太史著¶
文碣扵墓門以播清芬¶
<pb:KR4e0004_SBCK_024-9b>¶
　　故陳母林夫人墓誌銘(有序)¶
人子於親孰忍死之㢤所以不死之者論著善行使為法扵¶
後嗣也斯墓石勒銘之所由始歟莆田林夫人既殁其子熈¶
因比部主事林士衡持状来徵文濂雖不敏寧不一操觚以¶
慰孝子之情也歟夫人諱道外林氏其姓也唐邵州刺史藴¶
之後其先居莆田之朱倉至五世祖彦髙始别遷郡城之南¶
曽大父少偉宋迪功郎仙㳺縣主簿父節元仙㳺縣典史母¶
陳氏夫人性柔惠一動一言皆不違繩尺年十四而&KR0012;而三¶
弟傫然也夫人蚤作為&KR0808;&KR0291;之又&KR0025;而飲食之母氏為之悅¶
十九歸同郡忠門靖逸䖏士陳君髙奉尊章以禮䖏先後以¶
和族婣媪御莫不贊喜凡主饋非精糳弗敢進烝甞賔燕悉¶
中條序必㓗必豊尤不能自暇逸箕帚烹飪之事咸親涖之¶
時挾媵人蒔園葵畜雞豚唯&KR0178;有不及所&KR0023;殽羞上諸耉長¶
已則食淡雖不至飫弗䘏也舅姑殁執喪如禮卜塟壼山中¶
<pb:KR4e0004_SBCK_024-10a>¶
崖路陟絶&KR0010;一展省春秋已髙不憚徃林氏六世大墓在縣¶
之文賦里宰木相望每值暮春躬持&KR0090;錢寓馬焚&KR0021;之&KR0021;畢¶
涕泗交流曰予弟及諸姊妹皆亡矣林氏且無後今㢙存者¶
唯老身爾自度筋枯力殫何能乆在人世即百嵗後子孫有¶
能&KR0021;吾家之先者乎復泣告其族子某書院山長履曰我父¶
粗有不腆之田賦其入猶可供粢盛爾幸為主之毋使林氏¶
為若敖氏之餒&KR0017;也其忠厚惻怛之意油然見扵言外聞者¶
哀傷焉夫人生四男子長熖漳州路儒學録前卒次即煇煒¶
熈皆能文煇煒出後諸父熈連江縣學教諭女二一為比丘¶
尼一&KR0244;蘇&KR0173;祖孫男四奎習科舉學没于兵璧以詩經試銓¶
曹擢為景州呉橋縣主簿階&KR0005;仕郎歸居尚㓜孫女三曽孫¶
男一欽夫人晚遭世難忠門居弟既于兵燹而食貧特甚夫¶
人能自安且曰貧乃士之常何愠也夀七十七以洪武六年¶
閏十一月辛夘卒于壺山寓舎欽實承重熈扶携為位&KR0152;弔¶
<pb:KR4e0004_SBCK_024-10b>¶
者無不盡哀七年十一月某甲子合&KR0830;夫兆其地在南力里¶
亦崙之原禮也自襲歛逮于窀穸其經費實煒終其事云濂¶
聞閥閱之家其風氣之所漸漬雖子女子亦有度越扵人者¶
此無他書詩之澤浹髓淪肌愈逺而愈不忘也有若夫人其¶
奉上也孝其遇下也惠其律已也儉其涖事也勤且&KR0357;然扵¶
春雨秋霜之慘終身而不衰可不為女中之師乎銘以昭之¶
庻以惇&KR0212;倫也銘曰¶
有&KR0839;夫人葆醇熈只芙蓉為冠佩蘭㽔只閫内之政&KR0346;且治¶
只上嚴孝敬下則慈只出門聘望冡纍纍只宰木成林動凉¶
颸只霜露之感我其悽只孰知衰暮窮以覊只樂夫天命恒¶
自持只觀化而歸亦奚悲只赤崙之原南力墟只駿發幽潜¶
勒貞辭只後千百載以為期只¶
　　莆田林氏重建先祠記¶
莆田縣東二十里有山曰榖城岡巒秀拔林樾蒼潤其下匯¶
<pb:KR4e0004_SBCK_024-11a>¶
爲巨浸&KR0197;國清湖在昔盛時一望杳渺無際而波濤吞&KR0269;扵¶
風日雲月之間真勝絶之境也唐忠臣邵州刺史林藴之裔¶
大理評事某始自長城徙居湖上五傳爲睦庵府君格以積¶
慶力本造家又&KR0175;傳爲承奉郎國鈞其族寖大承奉府君扵¶
艾軒文節公光朝爲諸父行廼建義齋扵東井命艾軒爲之¶
師倡明道徳性命之㫖遐邇生徒雲赴川臻唯恐或後東井¶
之學遂聞于天下林氏子若孫亦世擢進士第克守詩禮之¶
訓彌乆而彌光其先祠舊在浣錦社者盖以睦庵爲之宗睦¶
庵三子長曰諱某府君名鼻頭房次曰諱旃府君名追逺房¶
次曰諱遷府君名白沙房至今垂十五世二百人之多皆三¶
房之後也扵是列爲神版者五髙四尺&KR0054;一尺有八寸下設¶
趺座用粉&KR0151;而玄書之其版中起扵大理祖父逮睦庵三子¶
而止左右則追逺西則白沙東則鼻頭凡三房之後其物故¶
者&KR0186;升名其間當日南至群族相帥合&KR0021;其小宗有事扵四¶
<pb:KR4e0004_SBCK_024-11b>¶
世别各行之扵家&KR0010;旦則展謁舉序拜之禮若冠若昏若宦¶
學出入悉扵此而告焉諱遷府君九世孫比部主事衡患祠¶
之規制&KR0763;狹不足以交神明乃與&KR0025;子厚謀共白扵宗長伯¶
濟而改圖之即大理故宅之基建屋三楹間敞以外門俾族¶
之賢者司其啓閉經始扵元至正戊戌冬十二月壬寅訖功¶
扵　皇洪武庚戌冬十一月某甲子群族皆出泉布来助¶
而曰曽&KR0178;曰寳曰天禧者為多相地計功終始其&KR0229;則維卿¶
之力也&KR0004;睦庵在宋&KR0004;時已置&KR0021;田自後累増至扵二千畆¶
有竒故烝嘗之禮視他族為特豊元季亂離始不能以自守¶
衡大懼族散宗堙無所繫属既汲汲先祠之建復徴濂文以¶
昭示扵後嗚呼先王之時立宗法以統其属定廟制以&KR0202;其¶
分制有降殺毫髪之莫踰宗有大小條序之不紊所以維持¶
人心匡扶治道者其事至詳且宻也逮乎後世經殘教弛澷¶
焉而弗之講曽未四三傳已藐若秦越之相視當是時也有¶
<pb:KR4e0004_SBCK_024-12a>¶
能以義起禮因祀事而崇考敬雖扵古者未能盡合寜不為¶
君子之所取乎此濂扵衡之請不敢固辭而亟稱之也濂聞¶
莆陽多名族冠衣濟濟讀書之聲相聞貴名檢而賤浮侈以¶
此見艾軒之教浹人之深而承奉府君建學之功及今猶未¶
泯泯孰謂賢者之澤不悠且長㢤詩曰髙山仰止景行行止¶
三房之嗣人尚思朂焉可也衡字士衡通經而有文為名進¶
士云¶
　　元故延平路&KR0291;管項君墓誌銘(有序)¶
䖏之麗水有文學政事之儒曰項君諱棣孫字子華㓜歸業¶
郡庠終曰掩扉習讀不復踰户限時沉然若有思縦出亦暗¶
誦中&KR0151;口作噞喁勢殊不能自覺也及冠用薦者為本州青¶
田縣學教諭天暦庚午遂擢進士第授同知奉化州事階承¶
事郎調福州路&KR0291;管府推官改興化路莆田縣尹轉知福清¶
州事丁内艱不赴㝷提舉泉州市舶司事秩滿而歸攝郷郡¶
<pb:KR4e0004_SBCK_024-12b>¶
貳守累階奉直大夫同知延平路縂管府事㑹朝廷遣重臣¶
李國鳯經略江南承制陞君為本路&KR0291;管兼防禦事嵗餘即¶
致其政&KR0046;青田之萬蔵山以至正丙午八月十九日卒于家¶
享年七十又一矣君在奉化時州之女婦嵗以四月八日群¶
聚大伽藍飯僧誦佛書以求利益動以數千計君以其男女¶
無别有傷治體揭其事康衢禁制之在福州時有海賈林氏¶
嘗駕大舶行諸畨間舶上列旗幟設金皷以備不虞&KR0311;家誣¶
其為亂事上㢘訪使者竟簿録其家君為白之活者數百人¶
周生用左道惑衆日以烹煉金石為事愚氓無識指為周神¶
仙生藉是出入官署莫敢何問君叱縛之坐以罪且焚其書¶
譙樓火&KR0229;鉅事殷連年不克就君至召豪右謂曰䑓門旅樹¶
古之制也爾等有闔廬以居坐視師帥於上而弗遑恤豈人¶
情也㢤皆来赴功不日而告成在莆田時俗悍而少恩或有¶
忿争輙搤兒童吭而斃之持牒訴縣多䧟人扵辟君登&KR0132;艾¶
<pb:KR4e0004_SBCK_024-13a>¶
于庭諭以父子天性緜延數百言扵是更相戒曰是為推官¶
而用法不阿者慎毋輕犯其風頓苹在泉州時適丁&KR0010;儉道¶
殣相望防禦卒出掠郷落或至殺人君知事且急徃白郡守¶
偰玉立共捐俸倡大商入金易粟振之一郡&KR0023;寧至正癸巳¶
福安羅源古田諸縣姦民林君样等嘯衆為變招江西妖人¶
數萬圍福州閩海㢘訪使郭興祖檄君集温陵興化二郡義¶
兵為援君部署有法分數不紊帥之渡江與延平建寧兵㑹¶
城中聞之士氣百倍盗恐腹背受敵中夜遁去其攝二守時¶
青田㓂呉徳祥鼓三魁五社民蟠㩀險阻官兵徃徃失利君¶
與大帥謀髙城深濠極力備禦仍命其壻祝彦方直抵窟穴¶
歴諭之以福旤徳祥感恱歸所執縣尹葉伯顔縣尉薛徹徹¶
秃詣大府以䧏君為政簡易一以愛民為本未嘗求赫赫之¶
名至扵忠義大節持之益力唯恐或失之君子&KR0091;焉君之曽¶
祖某祖某皆不仕父祥奉化州吏目以君貴封某郎麗水縣¶
<pb:KR4e0004_SBCK_024-13b>¶
尹母陶氏封冝人配呉氏子男子五人存誠秉禮遵道率性¶
逢原存誠秉禮率性皆先後君卒子女子四人長壻即彦方¶
次歸呉濟二未行孫男六人浩漢潜牧敏孜女一人君卒之¶
明年實呉元年丁未十又一月某日塟君青田嗚鶴鄊文龍¶
原&KR0025;先兆也&KR0830;後八年其甥祝金生懼君行事日就冺冺不¶
勝凱風寒泉之思乃奉叔舅遵道命来徴墓上之銘予聞福¶
乃百順之名宰化權者其施之扵人甚吝也有如項君以進¶
士起家歴仕縣若州雖其末年數經兵亂卒能動與吉㑹優¶
&KR0073;康樂以考終其身天之錫君盖厚矣况有仁政以澤民詞¶
章以垂後實應銘法予雖不及接君遂按繁昌令趙叔懐之¶
状而件繫之且為銘曰智之營營才之轟轟孰能與福争矧¶
文足以致榮政足以&KR0036;聲冝鬯而亨文龍之垌有松列旌馬¶
鬛其形過者必式知為項君之塋¶
　　周賢母傳¶
<pb:KR4e0004_SBCK_024-14a>¶
周母王氏名妙貞括人祖徳&KR0243;父思齊辟爲州縣吏生十齡¶
見父有戚容問曰家業幸粗給大人當&KR0271;口&KR0015;樂何乃自欎¶
欎邪父曰此事非爾女子所知吾所掌獄案死者欲生之不¶
可得故弗恱爾王氏曰名教自有樂地何不棄之復温繹書¶
詩邪父曰不意女子能&KR0036;斯言吾之意正如此耳即日揖上¶
官去人賢之瀕嫁父欲厚其装環珥鞶&KR0868;之属無所不&KR0346;王¶
氏視之澹如出示二女弟恣其所取既歸事君舅君姑盡禮¶
䖏娣姒之間恒欣欣然或主中饋身先之不專&KR0229;媵人鄰有¶
寒餓及䘮禍輙周其急嵗壬寅山㓂作避地魯峰顛惡少年¶
欲来侵掠王氏偵得實遣人擿其姦盗驚而潰其母項因世¶
亂来依極力奉之以恱豫其心王氏嘗嬰疾衆醫束手謂不¶
療忽夣老父與易氣及&KR0116;氣騰騰&KR0025;頂升挾日絶粒不食已¶
而復夣氣来復疾頓瘳識者謂爲神助云其夫則周世英生¶
男女各二女皆有所歸男曰荃曰茂茂有文學政事出仕矣¶
<pb:KR4e0004_SBCK_024-14b>¶
王氏年今七十云¶
金華宋濂曰予嘗&KR0025;史官之後遇人有善者必謹書之&KR0005;以¶
誘民&KR0168;而樹世防也有如周母能成父志推孝扵尊章出其¶
餘智亦足破雀䑕軰之姦其中必有大過人者矣扵戯賢㢤¶
賢而得書亦春秋之法也¶
宋學士文集卷第二十四　翰苑續集卷之四¶
<pb:KR4e0004_SBCK_024-15a>¶
