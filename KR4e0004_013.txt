# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.722731
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0229-013宋學士文集-卷第十三.
<pb:KR4e0004_SBCK_013-1a>¶
宋學士文集卷第十三　鑾坡集卷第三¶
　　故茶𨹧貞母陳夫人譚氏墓誌銘¶
共姜守義賦詩以自誓孟母訓子㫁機而示警貞節昭乎閫¶
範誨言翼乎隂教傳芳徃古垂則方今况乎百世之下聞風¶
而起勵志扵蚤齡收榮扵暮景其操若金石而弗渝其訓𩔖¶
氷蘖而加&KR0346;朂厥令子爲時名臣有若貞母陳夫人者其亦¶
卓乎不可及巳惟夫人諱某字某姓譚氏譚爲茶𨹧鉅族真¶
隐遺曹雲陽之山如翠旗之開張紫微之峰若銕馬之馳突¶
𫝑緜延而蟠結氣絪緼而鬯逹清淑𫠦鍾嘉徴攸頼故夫人¶
之生也髫稚之年婉慧絶品剪綴之工不學自䏻&KR0093;枲之習¶
共事惟謹特鍾愛於親閭蚤擇配扵君子時則有如陳府君¶
諱某世載徽羙生同里開雅稱詩書之府&KR0098;爲簮纓之裔盟¶
言既訂童㓜来歸祥禎之應日臻温煦之福自至逮及笄齡¶
益增遐識祗事舅姑備敬養之道敦睦夫黨致雍肅之義主¶
<pb:KR4e0004_SBCK_013-1b>¶
中饋知修潔之方佐烝甞盡&KR0502;惕之敬見稱耉長表厲宗門¶
不幸年甫三十&KR0205;隕𫠦天澧水秋竭嘆蘭蕙其可馨嶺松冬¶
槁悵女蘿其焉托未亡之稱弗絶于口一醮之義不改其節¶
有子曰某賦資頴㧞禀識剛明寤寐群經欲明體以&KR0244;用三¶
錯諸務思致君以澤民元之季世四海興戎乃﨑嶇扵兵間¶
㝷盤旋扵江表&KR0244;值　聖主龍飛群雄川赴慶風雲之¶
嘉㑹喜魚水之相逢試以檄文辭意雄偉聽其談辨籌䇿&KR0055;¶
弘遂署爲東曹&KR0122;當大將四征之日正羽書交馳之時酬荅¶
整睱事無凝滯㑹淮安納&KR0323;奉　命徴兵甫髙郵之斯屇俄¶
僞吳之見縶杭論弗屈陳義益髙因讋服其強悍𫉬遣還扵¶
朝署由是入賛省垣出掌&KR0022;憲恊㳟而庻政惟和震盪而百¶
壬自避其典守𠟵府也剗累政之極弊登難集之積賦政令¶
𫠦及精采一新其參預機務也立經陳紀期厎隆平之治獻¶
可替否益盡匡弼之忠泊乎執法中䑓澄清諸道白簡紏刻¶
<pb:KR4e0004_SBCK_013-2a>¶
而物無遁情赤墀敷奏而廷無留議盖持巳清白潔如氷雪¶
遇事果决捷如風雨𫠦以姓名逹于寰宇政事書于竹帛信¶
無愧古之名臣者矣先是兵燹方張毋子睽隔　皇上¶
録賢念功俾從間道迎養賜之以金繒居之以室廬　恩寵¶
便蕃焜煌無比動薦紳之慕𧰟形騷人之歌咏僉謂夫人徳¶
積于躬禄&KR0013;嗣續身具&KR0574;扵五福養不减扵三牲安受尊榮¶
以及考終衣食賻禭之厚棺槨宅兆之隹亦云備矣夫人曽¶
祖某祖某父某妣某氏𫠦生三子長即某中奉大夫御史中¶
丞次曰克寛壮年而夭次曰復克荷家政一女曰慕貞未嫁¶
而亡夫人以洪武辛亥十有一月戊午殁扵京師之寓舎壽¶
六十九中書省臣以其事聞特降勑㫖俾歸塟扵故鄕發引¶
就道𥙊以牲牢哀榮之禮&KR0098;謂兼至明年壬子某月日柩還¶
用堪輿家言卜地扵某山以某月日&KR0590;焉禮也予&KR0060;聞之人¶
材固因山川而生山川必籍人材而顯睠此茶𨹧舊稱良郡¶
<pb:KR4e0004_SBCK_013-2b>¶
得名肇自扵漢侯高隠但聞扵唐哲年祀雖遐簡冊靡載終¶
無宏偉之才符比高&KR0055;之氣惟中丞公生逢景運展謀猷才¶
略以佐　興王之業用忠貞鯁亮上結　萬秉之¶
知勲伐炳朗聲華赫奕理應有待名始不誣庸因造銘并紀¶
嘉績使知枝葉敷&KR0254;必有資扵本支流暢逹必逺藉乎源云¶
爾銘曰¶
雲陽之山聚靈孕𨤲䔍生賢毋蔚爲女師(其一)侃侃徳容温¶
温令則尊章是共先後惟式(其二)中道遘屯良人棄&KR0162;&KR0152;聲¶
摩雲血淚迸泉(其三)爰從青年以迄白首抱蓈自誓終天獨¶
守(其四)寒燈夜織秋稗晨炊棲志益勵茹苦若飴(其五)欲亢¶
其宗唯迪厥子熊膽成丸鷄聲趣起(其六)積學既冨受材復¶
雄竟乗青雲去&KR0025;真龍(其七)臬司騰英藩府效績如鳯斯鳴¶
如鷹斯擊(其八)三預政路司憲䑓端正氣一暢姦膽自寒(其)¶
(九)綵衣趍庭牲鼎就養天寵日加人榮莫讓(其十)慶綏福履¶
<pb:KR4e0004_SBCK_013-3a>¶
年覬期頥風木不停薤露增悲(其十/一)非有毋儀曷成令㣧勒¶
銘岩阿以表貞正(其十/二)¶
　　劉兵部詩集序¶
詩縁情而托物者也其亦易易乎然非易也非天賦超逸之¶
才不䏻有以稱其噐才稱矣非加稽古之功審諸家之音節¶
體製不䏻有以究其施功加矣非良師友示之以&KR0100;度約之¶
以範圍不能有以擇其精師友良矣非雕肝&KR0355;膂宵咏朝吟¶
不&KR0014;有以驗其𫠦至之淺&KR0055;吟咏侈矣非得夫江山之𦔳則¶
塵圡之思膠擾蔽固不䏻有以發揮其性靈五羙云備然後¶
可以言詩矣盖不得助扵清睴者其情沉而欝業之不專者¶
其辭蕪以厖無𫠦授受者其制澁而乖師心自高者其識卑¶
以陋受質蹇鈍者其發滯而拘古之人𫠦以擅一世之名雖¶
其格律有不同聲調有弗齊未甞有岀扵五者之外也濂扵¶
職方&KR0048;中劉君之詩其殆無𫠦愧矣夫劉君名崧字子高故¶
<pb:KR4e0004_SBCK_013-3b>¶
爲西昌大族前代以科第發身者三十七人劉君亦以明經¶
舉進士而其志之𫠦嗜&KR0057;在扵詩况劉君天分甚高自爲童¶
子時&KR0186;有驚人之句比長益淬礪弗&KR0520;上自詩騷下從魏晉¶
以來迄于唐宋凡数十百家皆鑚研考覈窮其𫠦以言用功¶
既&KR0055;精神參㑹絶無古今之間巳而曰此固可矣然猶未也¶
乃束書走豫章與辛敬萬石周湞楊士弘鄭大同㳺而此五¶
人者&KR0018;䏻詩名見劉君皆驚異之相與楊&KR0192;風雅夙夜孜孜¶
或忘寢食反徴之扵古瞭然白黒分矣已而又曰此固善矣¶
然猶未也復痛自䇿督日賦一篇雖沍寒之折膠熾暑之流¶
金劉君擁鼻鼓膝時作嗚嗚聲不成章不止也数年之間卷¶
軸盈几巳而又曰此固若有得矣然猶未也復具布襪行&KR0414;¶
臨釣䑓上三顧山陟虎鼻峰眺龍門或竟日&KR0115;捜或終月忘¶
返然以州里之近未&KR0085;以窮耳目之遐觀環江右之境有竒¶
山川不論道途之逺必一至焉&KR0109;宇向廣終若未䏻舒暢厥¶
<pb:KR4e0004_SBCK_013-4a>¶
志復度廋嶺勺曲江翫韶石過清逺峽登越王之臺𣂏蒲間¶
泉㳺石室歴觀海北名山再渉鯨波覽瓊䑓雙泉之勝而還¶
劉君之詩扵是乎大昌矣濂幸𫉬讀之凌厲頓迅鼓行無前¶
𫠦謂緩急豐約隐顯出没皆中乎繩尺至其𫠦自得則䏻隨¶
物賦形高下洪纎變化有不可測寘之古人篇章中幾無可¶
辨者嗚呼前千年而徃者吾已知其人矣後千年而興者孰¶
敢謂無其人乎苟謂有其人非劉君之作將&KR0014;行之扵逺乎¶
世無劉君五羙之具而徒諉詩爲易易者其果可信乎濂也¶
以繆悠之資玩時掲日不&KR0014;成一章性雅好登臨又無濟勝¶
之具雖扵諸家詩無𫠦不讀終不及窺其藩籬有&KR0018;師友多¶
矣其視劉君不亦重可愧乎雖然濂雖不善詩其知詩决不¶
在諸賢後故因作序而相與一言之使郊愈復生當不易吾¶
言矣劉君之詩十九嵗以前皆焚去二十至四十九之𫠦存¶
亦十之七八耳今其門人簫翀𫠦編者凡若干卷翀字鵬舉¶
<pb:KR4e0004_SBCK_013-4b>¶
亦𥊏扵詩盖得劉君之𫝊者也¶
　　弔忠文¶
弔忠文者爲豫章新吳黄君翊作也夫人臣盡忠事君之常¶
經也忠其可弔乎使忠可弔則世之不忠者有可憾焉矣黄¶
君字孟翔翊其名也通春秋工扵属文每以奕葉爲儒錚錚¶
思自見㑹進士科罷去作江西部使者屬亡何又棄去司計¶
廬𨹧學宫滿一考冀可循例補校官廷議改法以錢粟吏不¶
可爲人師更辟大府椽君不得已受事廬𨹧郡君性剛勁不¶
可囬撓事礙扵法輙抱案歴階而升摘其語與上官議反覆¶
相鈎連上官怒斥之䇄立不少動已而卒如君言安成土豪¶
暴甚州縣畏之如鬼一旦殺人上下相目莫敢逮同列嫌君¶
木強嗾君行豪樹柵自固君命㧞去抵其門𢙣少年数十執¶
刃譁而出君叱曰爾欲反耶少年曰反則不反汝足稍前即¶
刳汝腸矣君曰爾主自殺人何與爾事顧乃同族滅耶少年¶
<pb:KR4e0004_SBCK_013-5a>¶
色動君挺身呼而入曰爾即殺我爾即殺我少生皆投刃走¶
君趍坐堂上索豪豪知事急出見君求觧且誘以重賂君陽¶
諾之與其俱来寘諸法人見君咸㦸手指曰此健吏不可犯¶
也至正壬辰大盗起蘄黄將及郡郡二千石與官属皆雲烏¶
逝君獨止孔子廟堂盗𫉬之知其爲府&KR0122;強之仕使行官書¶
君罵曰死狗奴我死即死其&KR0014;官扵賊邪盗怒反接于樹歴¶
一日意其自悔抽刀礪頸曰從則禄汝不從則血涴吾刀矣¶
君大罵愈扵&KR0004;賊斫首而去嗚呼事君竭忠固以死継之然¶
亦視其位之何如耳當是時綂制閫外者宜死之專城而居¶
者冝死之荷戈禦侮者冝死之然皆未甞死君以一府&KR0122;之¶
微可以不死也即不死物議當不及乃&KR0014;瞋目詈賊視死如¶
歸使其當前三者之任其激揚&KR0108;厲足以有爲可知矣此不¶
爲而彼爲之悲夫君之子載以文學擢第奉常間拜予泣道¶
君事請爲文然君之死孰不以爲忠至其從容就義則鮮有¶
<pb:KR4e0004_SBCK_013-5b>¶
察其詳者予因造文一首托之椘聲&KR0414;綿悲愴以白君之情¶
君雖在九泉必當以予爲知巳使世之不忠者讀焉其亦有¶
𫠦愧夫君之友廬𨹧蕭彜翁鄕貢進士也參謀軍事扵省府¶
僞漢䧟廬𨹧赴井死婦弟同縣鄧摏爲臨江府吏臨江䧟椿¶
集廬𨹧義軍千百濟以舟偕萬夫長楊瓛等與賊大戰城下¶
三日兵潰投江死其志與君同俱人傑也法冝牽聮得書文¶
曰¶
緊委質以事君&KR0006;秉忠貞而不&KR0549;斯天經與地義&KR0006;位無間¶
扵尊卑當海嶽之塵昏&KR0006;皷腥風扵干戈譬巨瀦之失防&KR0006;¶
泛摇摇之大波悲何山之不懐&KR0006;復何𨹧之不㐮舞魚龍而¶
跳罔象&KR0006;孰舉手以閼其狂𠋣長劍扵天外&KR0006;豈予力有不¶
任瞻九𨵿之莫通&KR0006;誰属予以三軍矧祕計之屡出&KR0006;復掩¶
耳而不予聽婦人難與圖謀&KR0006;徒有淚以沾膺慟&KR0152;而叩蒼¶
旻&KR0006;予倀倀而安之或危蹙而無𫠦聘&KR0006;將誓死以爲期胡¶
<pb:KR4e0004_SBCK_013-6a>¶
妖氛之日熾&KR0006;綘帕首而狂呼冠切雲而佩葱珩&KR0006;棄堅城¶
而長逋予雖賤為府史&KR0006;頗甞與扵禄食縦一粟其亦君恩¶
&KR0006;敢曰職卑而莫恤毁車殺馬而遐逝&KR0006;人孰得而非予君¶
有急而臣背去&KR0006;其自揆為焉如彼王蠋本齊民&KR0006;雖君禄¶
有不享尚一死以報君&KR0006;植後世之大防况予結髪而好脩¶
&KR0006;聞聖謨扵父師臨難而求苟免&KR0006;非禽獸而&KR0161;眉予豈異¶
夫人人&KR0006;甘惡生而樂死唯殺身以成仁&KR0006;免君子之𫠦鄙¶
望巍煌之宫墻&KR0006;實宣尼之祕祠亟攝衣以從之&KR0006;依嘉樹¶
之㠁嵯中心皎如白日&KR0006;即萬死其奚惜與淵騫㳺扵地下¶
&KR0006;亦予情之&KR0055;懌瞋目而詈賊&KR0006;經百折而弗變卒從容以¶
就義&KR0006;誠遺言之堪踐爾死固若傷夭&KR0006;凛萬世而猶生較¶
䘮節而久存&KR0006;歴百齡其何榮吾知爾精魄之攸化&KR0006;下醴¶
泉而上卿雲之一物固為休禎&KR0006;豈爾心之𫠦訴必震盪為¶
風霆&KR0006;叱列缺以施鞭殛不忠而為虀粉&KR0006;使天威之昭宣¶
<pb:KR4e0004_SBCK_013-6b>¶
嗟鄧蕭之二生&KR0006;眼見義而不見水冝與爾為三忠&KR0006;享百¶
世之明祀悼余生之蹇&KR4063;&KR0006;力不&KR0085;以振之悲風瀟瀟而四¶
来&KR0006;&KR1277;含哀而&KR1981;辭¶
　　周尊師小傳¶
周尊師名玄真字玄&KR0004;世居嘉禾後遷扵姑蘇其父月心通¶
隂陽家言用逹官薦為其學教授毋林氏玄&KR0004;生八&KR0010;教授¶
君殁獨隨毋以居踰四年忽有龎眉翁𩔖道人劍客者過之¶
愛玄&KR0004;精神謚目不𩔖塵中人製道家冠服&KR0013;之玄&KR0004;果喜¶
又二年㑹上真道院施如意囊嚢貯諸物集四方人使採鈎¶
取之玄&KR0004;欣然仰天祝曰我誠&KR0677;得第一即離俗無疑已而¶
果然乃走嘉禾紫虗&KR0026;從李拱瑞為道士拱瑞南谷杜真人¶
高第以道行聞既得玄&KR0004;授劾召&KR0017;神之術開元寺沙彌為¶
狐𫠦媚羸瘁垂死玄&KR0004;嘘氣禁呪之狐即躍出衆殺狐其疾¶
輙愈范庭芳之子曰孟奎庭方鍾愛如重璧蛇鬼侵之沈痼¶
<pb:KR4e0004_SBCK_013-7a>¶
不&KR0014;脫玄&KR0004;飛符徃劾蛇鬼遂絶玄&KR0004;不以爲巳足㝷受靈¶
寳大法扵曹桂孫㑹吳越&KR0013;兵㳺魂出爲厲玄&KR0004;建壇陳醮¶
祠白鸐五十囬翔壇上久而後去及浮河𤑔燈二燈飛起髙¶
懸栁枝人驚以爲神功萬夫長沈實母殁痛念之弗置聘玄¶
&KR0004;&KR0113;祠事實因問曰聞君&KR0014;召鸐有諸玄&KR0004;曰然遂趣神要¶
之素羽翩翤自空而来凡四十又二若果属其指呼者實喜¶
復問曰君&KR0014;致吾毋魂魄乎曰可即剪紙爲旌令童子執之¶
玄&KR0004;左右顧眎作叱嘯聲旌重將壓地毋降于童音聲威儀¶
如平生實與家人環之以泣&KR0004;霅川有神師曰莫洞乙呼雲¶
役雷狎䙝如兒戯晚授其徒王継華継華授張善淵善淵授¶
歩宗浩宗浩欲授人無契意者見玄&KR0004;因以其祕示之自時¶
厥後雨暘有弗若郡二千石縣大夫俱致書稱弟子請玄&KR0004;¶
禜之屡有竒應其尤異者洪武戊申京師旱夏五月至于秋¶
七月不雨太師李韓公方秉鈞軸亟命左司&KR0048;中劉&KR0098;中迎¶
<pb:KR4e0004_SBCK_013-7b>¶
玄&KR0004;致雨是月庚寅設雷壇扵冶城山研朱書鐡符投揚子¶
江中波濤&KR0205;興玄&KR0004;夜坐斗下存神窈&KR0115;電光燁燁遶身逹¶
旦&KR0605;卯玄&KR0004;握劍上壇召風師霆伯誓之俄隂雲蔽空大風¶
㧞木雨降如翻盆韓公曰此法師雨也四民觀者僉曰此法¶
師雨也玄&KR0004;曰未也明日辰時再降雨乃足爾至期復果然¶
有黒龍蜿蜒見西方迨午始霽韓公以幣贈玄&KR0004;玄&KR0004;不受¶
竟拂䄂東歸朝紳嘉之以文辭道其功者不可悉数明年庚¶
戍上欲問&KR0017;神情状扵道家者流嗣天師張眞人與玄&KR0004;皆¶
&KR0013;　召錫燕扵光禄寺禮遣其還又明年&KR0605;亥秋九月巳卯¶
上召玄&KR0004;至亰見扵武楼從容賜坐訪雷霆𫠦以神之故玄¶
&KR0004;對曰天地之間無踰隂陽者因其運轉故有神神與人合¶
者也雷非人無以知雷之天人非雷無以知人之天天人相¶
孚本同一理爾　上悅今年壬子春三月不雨中書右¶
丞相汪公命玄&KR0004;致禱仍扵冶城山建壇其應如&KR0004;玄&KR0004;爲¶
<pb:KR4e0004_SBCK_013-8a>¶
人多内功兼好澤物葑門石橋廢費將巨萬計玄&KR0004;談𥬇成¶
之&KR0004;主丹霞道院甞一新其祠廟継住持常熟致道觀觀有¶
丹井蕪没且久玄&KR0004;求得之重甃以甓作亭覆其上玄&KR0004;嘗¶
搆来鶴軒扵丹霞宻林間披鶴&KR0769;衣執黄庭經一卷焚香黙¶
坐人競稱之爲鶴林高士云¶
太史公曰予㳺江南見玄&KR0004;鳯皇䑓上方瞳燁然長眉&KR0717;然¶
傲聣扵萬物之表&KR0060;意緱山仙人乗鶴吹笙而徕下也亟徃¶
叩長生久視之要玄&KR0004;乃言曰混沌之時一氣孔神無形與¶
聲入之無門子盍索扵呼吸之根乎其體中虚玄象之&KR0004;不¶
依物以居枝扶而葉踈&KR0014;黜其知守其愚則群隂盡銷而純¶
陽獨舒矣子盍慎諸予敬受之以還而未之&KR0014;行也然而玄¶
&KR0004;之役使&KR0017;神者其&KR0014;斡天道之樞歟抑玄&KR0004;孝扵親一日¶
不見輙懸懸如&KR0967;欿欿然若有𫠦疑經曰孝悌之至通扵神¶
明玄&KR0004;𫠦以&KR0014;變化者其或有繋扵是歟非歟¶
<pb:KR4e0004_SBCK_013-8b>¶
人多内功兼好澤物葑門石橋廢費將巨萬計玄&KR0004;談𥬇成¶
之&KR0004;主丹霞道院甞一新其祠廟継住持常熟致道觀觀有¶
丹井蕪没且久玄&KR0004;求得之重甃以甓作亭覆其上玄&KR0004;嘗¶
搆来鶴軒扵丹霞宻林間披鶴&KR0769;衣執黄庭經一卷焚香黙¶
坐人競稱之爲鶴林高士云¶
太史公曰予㳺江南見玄&KR0004;鳯皇䑓上方瞳燁然長眉&KR0717;然¶
傲聣扵萬物之表&KR0060;意緱山仙人乗鶴吹笙而徕下也亟徃¶
叩長生久視之要玄&KR0004;乃言曰混沌之時一氣孔神無形與¶
聲入之無門子盍索扵呼吸之根乎其體中虚玄象之&KR0004;不¶
依物以居枝扶而葉踈&KR0014;黜其知守其愚則群隂盡銷而純¶
陽獨舒矣子盍慎諸予敬受之以還而未之&KR0014;行也然而玄¶
&KR0004;之役使&KR0017;神者其&KR0014;斡天道之樞歟抑玄&KR0004;孝扵親一日¶
不見輙懸懸如&KR0967;欿欿然若有𫠦疑經曰孝悌之至通扵神¶
明玄&KR0004;𫠦以&KR0014;變化者其或有繋扵是歟非歟¶
<pb:KR4e0004_SBCK_013-9a>¶
　　冲黙齋記¶
保寕禪師以冲黙號其齋居来徴予記予按字書冲者虚也¶
黙者静也即佛氏空寂之義也惟其冲也故黙則冲爲體而¶
黙爲用惟其黙也故冲則黙爲本而冲爲末二者之理恒若¶
相因未有黙而不冲冲而不原扵黙者也夫太虚寥廓從横¶
自如陽運隂行真宰不動此两間之冲黙也自無生有從有¶
入無外雖紛紜中實有定此萬象之冲黙也靈光洞然出入¶
無礙諸縁自忘大用常寂此一心之冲黙也我念不生法從¶
何起生㓕本空而况扵法此諸法之冲黙也冲黙之義大矣¶
㢤嗚呼有情之𩔖亦云夥矣柰何營營逐妄擾擾迷真竭晝¶
夜而實其𫠦無反覆膠滯不求脫離是不知有冲者也風性¶
𫠦激運轉不停歘焉凝氷倐焉焦火十二時中無一息少寕是¶
不知有黙者也非大&KR0116;真人出而救之將何𫠦底止乎然而¶
妙明真性不渉三際元自冲虚本由黙静無𫠦不容無𫠦不¶
<pb:KR4e0004_SBCK_013-9b>¶
具因無𫠦不容故萬有歴然而未甞有窒扵虚因無𫠦不具¶
故群動森然而未甞有離扵静静固非動動亦静也虚固非¶
實實亦虚也冲乎黙乎其造道之樞要乎彼李伯陽𫠦謂致¶
虚極守静篤者若近乎冲黙而渉乎有爲也韋應物𫠦謂隱¶
拙在冲黙者欲藉是處世以保和爲冲寡言爲黙者也而非¶
其至者也然則何以爲至乎必也入不二之門而後真知黙¶
也真知黙者則無𫠦事乎冲也禪師汲汲求法者也甞掲冲¶
黙以自勵故爲畧䟽體用本末而言之然亦未甞有𫠦言也¶
禪師名&KR0116;慧字敏機吳興人出世嘉興之祥符近從四軰之¶
請分座說法扵大天界寺㝷主寳寕禪刹盖有志之士也¶
　　送張禮部兼晉相府録事序¶
皇明御天區宇敉寧文化洽熈罔間内外　聖天子猶¶
旰食宵衣欲圖治安如黄虞時在野之賢無不遣使羅致于¶
庭當是時錫山張籌惟中用監察御史薦上名銓曹四方来¶
<pb:KR4e0004_SBCK_013-10a>¶
者雲擁而林布銓曹各因其才命題試之而惟中前進士乃¶
以經學對&KR0004;覆考僉謂良才遂列爲首選又明日丞相引見¶
扵奉天門　上親御翰墨䟽其名下曰翰林&KR0063;奉其次¶
而下悉用奉天選授官則惟中特&KR0013;簡注可知矣已而惟中¶
視草北門文辤雅馴而&KR0014;弗悖　上意扵是日侍　左¶
右或講&KR0003;經史或應　制賦古今詩未甞不再三稱善甫一¶
載特授禮部主事未数日㑹晉相府録曹闕官復命蕪之命¶
既下六曹之士咸曰學者當明體而&KR0244;用苟學矣而不施之¶
扵政是玉巵之無當也奚&KR0024;焉　上之摩厲惟中者厚¶
矣詩人頌文王作人之盛有曰肆成人有徳小子有造其今¶
日之謂乎三舘之士又曰詞林之設官自學士而下曰侍講¶
曰侍讀曰直學士凡若干人而待制&KR0113;撰編&KR0113;之属不論焉¶
夫以賢才如此之多其事始集惟中以一人獨當其任亦未¶
甞見其有缺敗非其才之果良乎苟使議禮扵儀曹賛畫扵¶
<pb:KR4e0004_SBCK_013-10b>¶
宗藩其有不稱職者乎𫝊有之君子學之在躬當無施而不¶
冝惟中其有焉金華宋濂則曰二者之論固當矣濂則以爲¶
天下才良者衆矣䏻致萬乗之知者幾何人㢤縦知矣論說¶
或不合沈没扵下僚十年不調者有矣縦調矣或處閑曹冷¶
局首尾拘畏不䏻展其志者有矣今惟中以一布衣之微上¶
&KR0574;　宸選未乆而三遷官官皆清要之重&KR0009;不知惟中¶
何以報　上之賜乎奔走承順以爲㳟非報也岀入謹¶
&KR0346;而自防非報也唯精白一心以承休徳常如天日之照臨¶
有知無不爲爲之無不竭盡其智慮庻幾稍無愧耳他日名¶
存竹帛功在　國家不扵惟中之望而誰望乎㑹　上¶
錫晉王土田扵吳惟中將&KR0130;畒而實之過家上冡以爲鄕&KR0022;¶
榮濂惟中老友也故扵其行不敢倿而以規¶
　　杭州靈隠寺故輔良大師石塔碑銘(有序)¶
洪武四年正月十六日靈隱釋氏大師㓕度報年五十又五¶
<pb:KR4e0004_SBCK_013-11a>¶
僧夏四十龕㽞五日頂有䁔氣體貌如生又二日用闍維法¶
從事齒牙堅潔舌根紅潤皆無壊者及火既滅諸設利羅珠¶
圓玉皦將至盈升四衆争取&KR0069;燼爲盡其弟子某等涕淚悲¶
泣攀號無從扵是俯&KR0025;世禮以是年某月日&KR0287;骨扵歸雲塔¶
中實在寺東偏若干歩&KR0004;大師未告寂之先以書属後事扵¶
其同門今天界善世禪師泐公曰吾大期已至子冝速還若¶
稍遅遅不復相見矣時公留姑蘇謂大師精神尚彊豈&KR1096;如¶
其𫠦言及治任来歸大師火化已数日矣公扵塔前自誓必¶
期有以白大師之行傳芳不朽垂範將来乃加評隲輯成簡¶
編持示其友金華宋濂曰是大師也始終俊偉不愧龍象子¶
通吾宗其言當見信扵世盍爲文掲之塔上然公以叢林碩¶
徳位冠五山護持正法不翅堅城乃不属之他人而惟區區¶
是托非相知之至&KR0055;邪其又何辤大師諱輔良字用貞其號¶
曰介庵蘇州吳縣人姓范氏文正公之十葉孫也父諱伯和¶
<pb:KR4e0004_SBCK_013-11b>¶
母鄭氏大師誕鍾粹氣聦悟夙發見浮圖氏書&KR0186;躍然朗誦¶
若𫠦素習有挾相形術者謂其父毋曰是兒骨骼清&KR0717;緊峭¶
恐非世間法可縳若使之學佛必䏻弘大宗乗矣父毋方鍾¶
愛不信其言大師之里多阿蘭若大師日與群童遨逰其間¶
徘&KR0422;愛慕終日不忍去父察其志與相者言合乃謂之曰在¶
昔范蜀公好與名僧交甞勉圓悟勤公參叩道要卒爲天下¶
禪宗吾䏻惜爾而不使遂其志乎年十五俾&KR0025;同里迎福院¶
僧夀彌薙落及受其戒即慨然曰學佛將以明心心非師無¶
以示肯綮終日墻面可乎去從北禪澤法師習天台教&KR0026;𫠦¶
謂三乗十二分研其精華攝其宻微充然若有𫠦契士瞻杓¶
公時住天平山白雲寺寺盖范氏𫠦建以奉先者大師数至¶
其間士瞻誨之曰教乗固當學若沈溺不返如入海筭沙徒¶
自困耳何不更衣以事禪寂乎大師曰吾將焉&KR0025;曰𥬇隐訢¶
公見主龍翔集慶寺其道大&KR0013;東南緇白信&KR0025;如子歸毋朝¶
<pb:KR4e0004_SBCK_013-12a>¶
廷嘉之賜以廣智全悟大禪師之號汝&KR0154;不徃依焉扵是大¶
師徃見廣智即以全噐法寳期之問荅之際棒喝兼施弦發¶
而箭馳雷㫪而電掃刹那之頃凡情頓䘮雖未至清浄覺地¶
而𫠦入正𡍼超然出扵物表他日廣智再有𫠦問大師發言¶
愈厲廣智咲曰得則得矣終居弟二義也大師弗&KR0520;益䖍久¶
之遂契其心法雲空川流了無㽞礙㝷掌蔵鑰扵四明阿育¶
王山與住持石室瑛公縦横相叩擊石室極推譽之至正壬¶
午行宣政院檄大師岀世嘉興資聖寺陞座&KR0003;法終歸㤙扵¶
廣智云時大師年始二十又六衆頗易之大師殺衣黜食為¶
&KR0113;建之計崇基廣構文甓雕甍金碧燁然前後相照徃来&KR0026;¶
者始皆信服居十三年遷越之天章僅閱四春秋移杭之中¶
天竺其傾嚮者益多有踰資聖天章時會海内大亂兵燹相¶
仍南北两山諸刹皆化扵烈熖靈隐古稱絶勝覺&KR0163;凉烟白¶
草凄迷扵夕照之間過者為之慨嘆康里公爲江浙行省丞¶
<pb:KR4e0004_SBCK_013-12b>¶
相妙東名僧&KR0014;任起廢者莫大師為冝遣使者命居之既至¶
剪剔荆叢葺茅為廬以棲四方學者雖當凋零之秋開示徒¶
衆語&KR0057;激切其言有曰逹摩一宗𨹧夷殆盡汝等用力如救¶
頭然可也然百千法門無量妙義扵一毫端可以周知如知¶
之變大地為黄金受之當無𫠦譲否則貽素餐之愧矣嵗月¶
流電向上之事汝等急自進&KR0113;參學之士多有因其語而入¶
者化縁既周手䟽衣貲入公帑散交㳺及治䘮歛之事顧謂¶
左右曰翼日已時吾將逝矣及期澡浴端坐書偈而殁大師¶
四坐道&KR0163;觧結發覆如利刃之破&KR0482;索甘露之灑稠林無不¶
断絶無不霑潤故𫠦度弟子心杲等若干人說法住山明宗¶
等若干人頗號継跡重輝者也大師性簡直雖靣拆人過而¶
胷中無㽞物與人交無少長一以誠相遇𫠦造偈辭&KR0004;不經¶
意而語出渾成有若宿搆舉揚大法不務縁飾而西来之㫖¶
自明復以净土觀門苦海舟航時兼&KR0113;之未甞少怠其𫠦見¶
<pb:KR4e0004_SBCK_013-13a>¶
盖卓然云嗚呼道行無跡妙極無象求而即之脗契本真未¶
㝎之先則萬縁鼎沸發慧之後則一性洞虗𫠦謂不用其力¶
而無𫠦不力則神噐化扵玄冥而忠信發乎天光矣有如大¶
師和粹外形淵懿内朗造請之間因言懸觧證不染不遷之¶
域泯差别次弟之門非上智宿植𢙣乎至此㢤濂也不敏蚤¶
&KR0025;諸老㳺欲假般若爲宅心之地夙障巳&KR0055;竟爲世諦文字¶
之𫠦&KR0414;縳鷄鳴而起唯倀倀逐物而已操觚而銘大師之塔¶
豈不惕然以自憐悵然而遐思者乎銘曰¶
真體如如絶待離紛妄識𫠦膠攪爲法塵譬猶飈風皷埃&KR0045;¶
氛化畫作夜觸目重昏佛啓覺𡍼髙懸慧曰白光爛然下銷¶
群慝破相玄門最爲勝特&KR0014;㝎諸縁即超秘宻昭昭大師上¶
承禪宗一真歸源萬幻咸空染浄两寞本跡俱融廣智之傳¶
其學遂東昭昭大師爲法出世嬉𥬇怒罵皆真實諦湧殿崇¶
峩飛楼弘麗假相以昭非與道戾昭昭大師變通弗拘縁盡¶
<pb:KR4e0004_SBCK_013-13b>¶
即滅視世爲虗死生者誰出没在吾化爲舎利如摩尼珠来¶
也非留去焉非逝白雲在天周流無滯法象既亡勒石爲偈¶
式播徽音用垂南裔¶
　　題天台三節婦傳後¶
余&KR0113;元史時天台以三節婦之状来上命他史官具藁親加¶
刪定入𩔖列女傳中奉　詔刻梓行世先是㑹稽楊廉夫¶
爲之作傳其事頗多扵史官盖國史當畧&KR0059;傳冝詳其法則¶
然也近與台士㳺甞詢之則㢘夫𫠦載猶有闕遺者因摭其¶
言&KR0024;之杜思絅娶沈沈生三女及子勤而死継室宗媛祕書¶
丞陶&KR0105;女兄也生一女思絅亦亡宗媛棄膏沭而御上奉七¶
十之姑𫉬其驩心下視沈之子不翅親育十八年間悉畢其¶
婚姻&KR0010;丁未九月壬寅台城䧟火&KR0395;燭天宗媛護姑柩不忍¶
他&KR0244;爲兵𫠦&KR0527;驅之行宗媛不&KR0025;兵怒剚刃于頸&KR0055;入二寸¶
餘不見血而没瀕死無他言唯念勤不置曰勤苟不存吾尚¶
<pb:KR4e0004_SBCK_013-14a>¶
何望㢤宗媛妹宗婉歸周本亦同日死扵水&KR0105;婦王淑見事¶
急抱其子名長巳者属傳姆曰持以歸其父長已存吾不死¶
矣乃&KR0013;髪亂走明日事㝎求之不得淑見夢媵人曰吾義不¶
辱身赴南隣杜氏井死矣𫠦懐簮珥亦投其中可聞漢生知¶
之漢生其夫字也媵人以告黎明覔之皆在焉實十月乙巳¶
也然人之受刃無無血者宗媛則以之淑雖死其精靈猶䏻¶
動物不亂是知貞節之人其超絶誠與常人殊薦紳家相訾¶
嗸者輙斥曰女子婦人女子婦人猶有是嗚呼¶
　　孝經集善序¶
孝經一也而有古今文之異者盖遭秦火之後岀扵漢&KR0004;顔¶
芝之子貞者爲今文凡十八章而鄭玄爲之註至武帝時得¶
扵魯恭王𫠦壊孔子屋壁者爲古文凡二十二章而孔安國¶
爲之註後世諸儒各騁意見尊古文者則謂孔傳既出孔壁¶
語其詳正無俟商確揆扵鄭注雲泥致隔必行孔廢鄭扵義¶
<pb:KR4e0004_SBCK_013-14b>¶
爲&KR0098;况鄭玄未甞有註而依倣托之者乎尊今文者則謂劉¶
向以顔芝本參校古文省除繁惑而定爲今文無有不善爲¶
之傳者縦曰非玄𫠦作而義㫖實敷暢若夫古文幷安囯之¶
註其亡已久世儒欲崇古學妄撰孔傳又僞爲閨門一章文¶
句凡鄙不合經典將何𫠦取徴㢤二者之論雖莫之有定然¶
皆並存扵時各相傳授自唐玄宗注用今文扵是今文盛行¶
而古文幾至廢絶宋司馬温公始專主古文撰爲指觧上之¶
且憫流俗信僞疑真諄諄見扵言辭之間以予&KR0026;之古今文¶
之𫠦異者特辭語微有不同稽其文義&KR0004;無絶相逺者其𫠦¶
甚異唯閨門一章耳諸儒扵經之大㫖未見有𫠦發揮而獨¶
断断然致其紛紜若此抑亦末矣自伊洛之學興子朱子實¶
起而継之扵是因衡山胡氏玉山汪氏之疑而就古文考㝎¶
分爲經𫝊去其&KR0283;文及不合經㫖者千載是非遂㝎于一元¶
室之&KR0004;吳文正公出于臨川又以今文爲正頗遵刋誤章目¶
<pb:KR4e0004_SBCK_013-15a>¶
重加訂㝎而爲之訓觧其㫖益明而無遺憾矣東廣孫君蕡¶
讀而恱之因増以諸家𫠦注名曰孝經集善而其大義則以¶
朱子及吳公爲之宗蕡通經而能文辤采擇既精而又發以¶
巳意其書當可傳誦故余爲䟽歴代𫠦尚之異同序扵篇端¶
蕡字仲&KR0283;洪武壬寅鄉貢進士今爲織染局使云¶
　　丹井銘¶
海虞有虞山梁天監&KR0004;漢天師十二代孫張道&KR0073;来隠其下¶
建招真之治鑿丹井焉宋淳熈中道士李正則浚井得蔵丹¶
石䃭啓之化爲𩀱紅鴿飛入上湖至今湖中丹光煜煜然邇¶
年井且廢莫知其𫠦周尊師玄真窮日力㝷𫉬之重加以甓¶
構亭覆其上時　皇明洪武元年也然僊家煉丹必以¶
井故名山多有之其在今海虞者舊廢而新治豈玄學復興¶
之徴與銘曰¶
太隂委精自天一融而爲液養萬物神丹浴之赤如日有夫¶
<pb:KR4e0004_SBCK_013-15b>¶
玄巾發我室𩀱禽衝霞飛翐翐靈泉重噴甘逾&KR0097;飲焉夀與¶
天地畢¶
　　故義士胡府君壙銘¶
府君諱嘉祐字玄祚姓胡氏其先出扵文定公安國之裔有¶
諱志寕者宋宣和&KR0004;来知㜈之永康縣遂家焉今為永康人¶
曽祖某宋通直&KR0048;祖時孫父文字質甫皆𨼆徳弗耀妣張氏¶
府君㓜失怙恃嶷然思自𣗳立蚤夜孜孜無毫髮自&KR0520;意卒¶
使貲産逾扵前人然積而䏻散遇貧窭不&KR0014;自存者多與之¶
泉布無靳色人有急難百計救之至𫝑不可為乃已以信接¶
物如金石弗變里黨有期約咸属府君一聞府君言則曰胡¶
玄祚㫁不可欺矣&KR0010;丁酉括蒼盗起殺官吏焚府庫蔓延至¶
永康浙水之東騷動縣逹魯花赤曰也速逹而聞府君有竒¶
才即薦上海右憲府㢘訪使劉公禎亟召府君與語大恱命¶
府君集郷里徤児給以鎧甲俾領之以殄㓂府君勒成部隊¶
<pb:KR4e0004_SBCK_013-16a>¶
教以攻𢧐之法頗可用一旦㓂大至府君列陣于占田衆寡¶
不敵遂死之是嵗二月二十三日也江南行御史䑓聞其事¶
遣使致奠材士大夫亦嘉府君之義而悼其不幸多為詩文¶
以傳府君得壽四十有八元配章氏無嗣継室趙氏宋格庵¶
先生順孫五世孫女也子男四人&KR0073;禊祐禔女二人長&KR0004;適¶
鄭某次禎未行孫男二人榮祖正祖孫女三人忠昭清皆㓜¶
&KR0073;等既以丙午之嵗九月壬午&KR0830;府君扵鯉溪山之原復具¶
府君羣行徴予銘而納諸玄堂之南&KR0004;予受經扵凝熈先生¶
聞人夣&KR0123;始識府君盖府君之女兄實歸先生而先生之女¶
又&KR0244;府君之子&KR0073;府君之事行故先生数道之以厲人人予¶
頗得與聞之惜乎府君百不一試而竟賫志以殁然而君子¶
有取之者其捍衛郷井之心皦皦然不可誣也人孰不死君¶
死扵義可以無恨矣銘曰¶
人孰不死得死則難此惟義士胡君之基千載之下過者式¶
<pb:KR4e0004_SBCK_013-16b>¶
焉¶
　　重建龍興奥源寺記¶
龍興奥源寺在撫之金溪縣北一里後枕鷓鴣之岡前有一¶
&KR0280;鋭如卓筆上挿霄漢而幕阜雲𨵿两山對峙乎西東若駐¶
若馳若起若伏其秀㧞逮難名状灵宫秘宇之𫠦托也固宜¶
唐元和中有大比丘某飛錫而来徘&KR0422;顧瞻&KR0350;茅栖止扵其¶
中厥後漸成巨刹楼閣峥嶸鍾魚互荅扵山光水色間一時¶
龍象固甞盛矣宋崇寕&KR0004;蕪壊弗治已而復興元至正中江¶
右兵起官署民廬盡罹焚毀寺亦不䏻以獨存金碧之區倐¶
幻爲瓦礫之塲荒烟野燐更互明滅使人有悽然之思束暁¶
大師自㓜受經斯地喟然嘆曰在我法中有為無為皆第一¶
義諦起廢之任吾可不究心乎其徒十有一人驩然相之閭¶
右之族亦間有施貲者扵是伐木扵林攻石扵山徴瓦扵陶¶
衆工雲興罔敢後時大師躬程督幾忘食&KR0397;遂卜厥日以成¶
<pb:KR4e0004_SBCK_013-17a>¶
功告寳殿中峙&KR0201;堂後居旁挾二廡前敞三門以至庫&KR0067;庖¶
逼之属罔不就緒復&KR0366;土肖佛菩薩暨護法金剛神諸像&KR0394;¶
相嚴穆見者生敬經始扵某年月日訖功扵某年月日&KR0004;刑¶
部司門員外&KR0048;王君經二世與大師㳺凡大師有𫠦營為皆¶
&KR0162;財倡之大師知刑部君與予友善因請具其事状求予為¶
之記予聞大雄氏說法𦒿闍崛山有重閣講堂之壯麗𫠦以¶
奠安其形軀庇覆其徒衆&KR0004;未聞其露坐扵日星風雨之中¶
也世之昧者弗之察悉諉諸興造為人天有漏之因倀倀然¶
曰吾志諸内不騖諸外彼役志扵事功者果何為也㢤殊不¶
知般若塲中理事無碍内外混融徧覆一切不即世間不𩀌¶
世間苟徒拘泥而堕㫁滅之見則違道逺矣今大師耽恱禅¶
味有𫠦證入熾然建立無非佛事其智識過人殊甚備著其¶
事勒諸堅珉庻可為馳騁空言者之&KR0055;戒歟大師名嗣暹字¶
某族王氏東暁其號也有長材𫠦涖之處廢無不起既創安¶
<pb:KR4e0004_SBCK_013-17b>¶
樂院扵盖竹原復重造金禪師塔庵恢其土田已而庵&KR0761;于¶
火又搆成之及今奥源之役其功爲&KR0057;偉𫠦謂十有一人則¶
行真希儆希晏希住希誠法旭法吾法昶法摏法睿慧澄其¶
學行皆有可稱云¶
宋學士文集卷第十三　鑾坡集卷第三¶
<pb:KR4e0004_SBCK_013-18a>¶
