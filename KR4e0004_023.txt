# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.186382
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0229-023宋學士文集-卷第二十三.
<pb:KR4e0004_SBCK_023-1a>¶
宋學士文集卷第二十三　翰苑續集卷之三¶
　饒氏杏庭記¶
臨川曾先生旦&KR0004;𦔳教成均甞以其郷友饒君孟持杏庭記¶
為請予年踰六望七精神衰耗四方求文者接踵于門心極¶
厭之則作而固辭先生之請至六七而不倦予以先生有學¶
之士其言之勤如此意必有所属因詢其詳先生曰孟持故¶
詩書家其先祖手植文杏一章扵所居之西兵燹之餘風枝¶
露幹屹然蒼烟中疑有百靈訶衞之者孟持因𣗳亭其側名¶
曰杏庭然孟持之意非以為&KR0026;羙也唯汲汲乎先祖是思當¶
春陽和煦生氣鬯逹自本而末咸周流而無間則思其與道¶
為體精神發舒無徃而不在也秋髙氣清葉脱而色不澤所¶
謂歸根復命返扵冲漢則思其順時歛蔵不誇能不矜寵也¶
朝露其沐浥乎其容則思其盥漱而興正衣冠而屹立也夕¶
颸作凉冷然其音則思其出坐中堂若誨語之&KR0004;聆也一動¶
<pb:KR4e0004_SBCK_023-1b>¶
静一云爲之間見杏則如見其先祖焉所以&KR0717;動其心志警¶
戒其昏惰者大有資扵學功視彼拈葩摘𧰟以爲耳目娱者¶
其　語㢤此誠有𨵿扵&KR0212;倫之重不避𠕅三之瀆職此¶
故　聞之嘆曰孟持亦可謂孝子矣乎昔者召伯循行南¶
國以布文王之政或舎甘棠之下其後人思其徳尚愛其𣗳¶
而不&KR0216;傷矧先祖手所親植者乎宜乎孟持之不能忘也孟¶
持不忘扵杏且如斯則夫手澤之在書口澤之在桮捲其所¶
感又當何如㢤孟持可謂孝子者矣雖然逺取扵物不若近¶
取諸身孟持之身内而心膂外而髮膚非先祖一氣之所分¶
者乎一氣之所分則是身乃先祖之有也葆嗇失宜非孝矣¶
登高臨深非孝矣言行弗擇非孝矣忠節有爽非孝矣涖事¶
不勤非孝矣孟持可不慎乎雖然杏一物耳孟持以先祖手¶
植如或見之則其扵身殆有不言而諭者矣予之云云不置¶
無乃過扵思慮矣乎先生曰子之言善不專爲孟持頌且有¶
<pb:KR4e0004_SBCK_023-2a>¶
規焉苟以此意爲記不徒作矣予遂不辭次弟其語而歸之¶
孟持名盈清&KR0113;雅操讀書而𥊏文薦紳之間翕然称之爲君¶
子儒云¶
　　䟦東坡&KR0009;章質夫詩後¶
&KR0171;文忠公子瞻爲翰林學士日章荘簡公質夫以直龍圖閣¶
出知慶州二公素友善質夫以崔徽真爲&KR0009;者頗寓相謔之¶
意盖徽乃河中倡婦冩真&KR0009;裴敬中而元㣲之所爲作&KR0084;者¶
也故子瞻賦詩有知君&KR0013;惱更愁絶及未害廣平心似鐡之¶
句實觧嘲云然二公相謔初不止此質夫作廣帥時送酒六¶
壺書至而酒不逹子瞻作詩戯之且謂青州&KR0025;事化爲烏有¶
先生盖亦猶前意也質夫乃髙州刺史檢校太傳西北靣行¶
營制置使仔鈞諸孫非惟立功邉徼爲國家保障至扵辭章¶
亦非人所易及甞咏栁花撰水龍吟&KR0009;子瞻瞻嘆其妙絶来¶
者無以措辭則其尊尚爲何如所以善謔者特出扵相愛之¶
<pb:KR4e0004_SBCK_023-2b>¶
至情耳非若後人流連狎䙝而不知止者也論二公者當以¶
濂言為不誣子瞻之書此詩年已五十又二實元祐二年丁¶
邜故其老氣&KR0057;森然云方外老友全室翁出示徵題因走筆¶
識之¶
　　題馬華甫手帖後¶
右宋參知政事馬荘敏公手書與䖏州吴府君諱某者也公¶
以寳慶二年王㑹龍榜下擢第進士六轉而差知䖏州又四¶
轉自右曹&KR0048;官𠕅出知䖏州政成加直秘閣浙東提舉常平¶
公頻行及遺此書盖府君以醫名公家有病府君時以藥劑¶
調之故書中有一家老穉恃君以為安之語公之母夫人梁¶
氏春秋已髙先是公甞奉雲䑓祠至是復有陳乞之意不圖¶
改持&KR0067;節故書中有親老且病歸心甚切之語當是時措置¶
銅錢且用塩收楮幣已而又秤提㑹子以五析二十七界㑹¶
子五道凖十八界二道故書中有塩楮更令民聴未孚之語¶
<pb:KR4e0004_SBCK_023-3a>¶
惟公岀忠入孝乃其素誠爲政寛猛適宜務存大體此固不¶
待後學之所言至扵不忘故舊移書致謝詞氣謙抑風義藹¶
然又豈淺丈夫之可企及㢤捧玩遺墨徒慨仰者乆之府君¶
諸孫&KR0025;善爲工部主事與濂同朝装潢此卷求題其後因不¶
辭而書之公諱光祖字華父金華人¶
　　吴濰州文集序¶
唐子西云六經之後便有司馬遷班固六經不可學學文者¶
舎遷固將奚取法嗚呼斯言至矣濂甞諷二家書遷之文如¶
神龍行天電雷惚恍而風雨驟至萬物承其&KR1070;澤各致餘妍¶
固之文𩔗法駕整隊黄麾後前萬馬夾仗六引分旌而循規¶
蹈矩不敢越尺寸嗚呼法之固堪法其能以易致㢤然而淵¶
冲之容可以&KR0259;結雄毅之氣可以掇拾古語有云取法者冝¶
上固當有潜心而願學者矣濂猶恨未見其人豈逸駕奔馳¶
實不可攀歟抑去古逾逺聲光不可得而襲歟吾友吴復德¶
<pb:KR4e0004_SBCK_023-3b>¶
基同郡人也自㓜抱逸才一下筆間飄飄有竒崛氣逮長日¶
取二家書玩繹弗倦超然若有得&KR0045;&KR0045;出謂人曰我知學司¶
馬遷爾我知學班固爾諸子盖不足多也濂頗畏之疑之自¶
後德基去丞南康令安化今將出守濰州與濂胥㑹南京持¶
所製文一編且讀且譁曰我此文近遷固否濂見其勁硬如¶
屈鐡竒悄如削懸崖澤媚山暉如藴珠&KR0636;璧始而大驚中而¶
釋所疑終則益畏之而𤼵不可企及之嘆嗚呼善學遷固者¶
世乆罕聞今乃見其人㢤雖然立言如六經此濂夙夜所不¶
忘者徳基尚朂之毋徒泥子西之言而自沮也¶
　書前定三事¶
永嘉林君伯恭爲濂言温生延祐丁巳八月八日至三&KR0010;父¶
命名榮祖又十二嵗更今名又十嵗當至正辛巳以春秋經¶
試江浙鄊闈温名第一董&KR0212;第四董朝宗第五朱公遷第二¶
十八實殿榜後榜中孔暘王孔文髙禄郷潘如珪四人皆𠕅¶
<pb:KR4e0004_SBCK_023-4a>¶
薦温上南宫不利以恩例置奉化州學正丁亥始之官㑹董¶
&KR0212;亦為學正慶元交談之頃&KR0212;慨然曰吾父諱伯大甞出&KR0063;¶
書大父得竒夣記諸籍云丁巳年九月七日夜夣林温作魁¶
宋姓人鎻榜第四第五人連姓董内四名用朱筆㸃云是舊¶
請舉者稽之扵今無有不合其最異者温之生甫一月爾奉¶
新王君文愽復與濂言載夣與劉鑄到南昌經江西省署見¶
放鄊貢進士榜諦視之髙懸朱牌十枚上書金字日光炫燿¶
不可讀忽一隷卒前白曰第一名南昌熊&KR0105;汝居第六遥呼¶
鑄曰爾名亦在後湏&KR0119;有紅英佩刀者十餘人自省中讙而¶
出似相迫逐載驚窹明發與人言皆大𥬇當是時大都督朱¶
公鎮南昌干戈方殷謂安有貢舉之事後八年為洪武庚戌¶
始設科江西四十名額南昌占其十十名中熊&KR0105;冠首正符¶
朱牌之數載&KR0077;在通榜第六鑄居十九及試大廷載又中第¶
二甲第六名一一皆驗濂聞此二事頗異之且言扵金溪吴¶
<pb:KR4e0004_SBCK_023-4b>¶
君伯宗伯宗曰豈惟是㢤庚戌之夏五月二十二日臨川通¶
判王黻夣城中作樂迎状元黻甚訝之二十五日忽聞使者¶
来頒科舉之詔其年秋伯宗濫充江西鄊試第一衆已為與¶
夣叶至&KR0733;對之日復擢寘榜首鄊里至今以為羙談濂&KR0026;傳¶
記所載前定事如此𩔗者甚衆未敢信也今親聞三君子之¶
言其有不可信者乎姑書之以見人囿氣化中誠有一定之¶
數不可以智求不可以計免也自&KR0113;之外一聴扵天而巳¶
　　送黄賛禮涖祀閩省詩序¶
帷洪武七年十有一月庚辰¶
皇帝御奉天殿視群臣早朝太常卿唐鐸奏曰臣昔受明詔¶
天下行中書其祠山川百神或未致恪䖍冝令朝士涖之臣¶
扵浙鄂齊汴暨于豫章已甞奉命&KR0025;事若晋若燕陜若閩蜀¶
若廣東嶺南逺者七千里近亦不下四三千冝預遣使者期¶
以明年春二月集事臣眛死以上　制曰可於是遴選奉¶
<pb:KR4e0004_SBCK_023-5a>¶
常官属及儀曹主事凡七人時賛禮郎建安黄淵静實與其¶
列越三日癸未　陛辭　上諭之曰敬㳟明神古今恒¶
道也况瀕𥙊之時乎祭在他人亦所當慎况職在奉常乎已¶
盡其職猶難况欲涖人而使其荘敬乎皆不可不察也爾等¶
聞　命之後雖䟦渉乎險阻一言一動有赫其臨參前𠋣衡¶
無乎不在勿使一髪非僻之干庻㡬不廢朕命不然人非&KR0017;¶
責将不可逭矣衆皆稽首至地而退既退復　𠡠儀曹各賜¶
衣一襲又明日甲申啓行前御史中丞劉公伯温參知政事¶
陶公中立吏部尚書詹公同文今禮部尚書牛公上良咸以¶
為淵静遭際　昌期𫉬将使指以臨蒞祠事可謂寵榮也已¶
各賦詩以為贈而文學法&KR0025;之臣藩府成均之賢與夫方外¶
岩穴之士亦見諸聲&KR0084;以華其行淵静請予序其作者之意¶
肆惟　皇上宅中圖治其對越　昊天毖祀干上¶
下齋袚一心凝神扵惚怳之中如將見之群臣之助𥙊者丁¶
<pb:KR4e0004_SBCK_023-5b>¶
逮胞翟之賤亦皆有孚顒若以致鴻休荐臻甘露霄降三秀¶
呈瑞彩霞結鳯白烏翔飛和氣充牣化為豊年此盖精明之¶
徳放諸四海而凖無不駿奔走執豆籩以薦徳馨然猶慮藩¶
垣之臣未盡體内廷之意遣使四出以監視之方扵古昔帝¶
舜之望山川徧群神&KR0078;周之咸秩無文下是過也有¶
君如此其忍&KR0018;之今淵静之徃也冝精白志慮靈承¶
上訓壇廟有缺圯者葺之服器有弊汙者易之牲牷有不肥¶
腯者罰及之将𥙊之夕端笏垂紳正立壇之左右申以¶
聖天子成命使百司及執事之人祗奉明畏有若　天¶
威咫尺升降俯伏穆然無聲牲爼苾芬庭燎有煇神靈洋洋¶
昭格于上則夫藩𨤲之錫淵静亦當與有之矣淵静行㢤雖¶
然神人相依者也南閩當兵燹之餘黎民創殘其或有未起¶
者乎縦曰起之其興利去弊之政或未能盡行乎淵静冝㢘¶
知之歸告于　上此扵人神之道所謂兩盡者也淵静行¶
<pb:KR4e0004_SBCK_023-6a>¶
㢤¶
　　重建繩金寳塔院碑¶
南昌之城南有佛刹曰千福相傳唐天祐中異僧惟一之所¶
建也當經營之初𤼵地得鐡凾四周金繩界道中有古劒一¶
設利三百餘顆青紅間錯其光燁然扵是建寳塔取設利蔵¶
焉改千福為繩金塔院落成之日𤑔梅檀香香氣欝結空濛¶
中僧伽大士顕形扵其上正與塔輪相直萬目咸覩君子疑¶
異僧盖大士之幻化云&KR0004;郡多火災堪輿家謂塔足以厭勝¶
之巳而果驗宋治平乙巳知軍州事程公某以其有關扵民¶
最為吉徴鳩錢二十五萬&KR0113;之紹興庚午尚書張公某来佩¶
郡符復倡衆洊葺之一旦塔影倒現扵冶工㳺氏家上廣下¶
銳層級明朗寳輪重盖一一具足元至正壬寅戎馬紛紜院¶
宇鞠為椔翳雖兹塔巋然獨存瓴甓亦且摧剥殆盡乙巳夏¶
六月院僧自貴與弟子匡弘同&KR0129;善慧各抽衣盂之資剏庫¶
<pb:KR4e0004_SBCK_023-6b>¶
堂扵東偏日夕以興復為已任　國朝洪武戊申夏四月¶
清泉蘭若僧道&KR0538;與前三比丘披伽黎衣手執熏爐向塔前¶
𤼵大弘願曰惟塔廟之建起信心而入菩提今廢壞若是不¶
可以不圖溟等誓盡今生為之惟威力加護焉誓畢持暦走¶
民間施者多應其月癸丑衆工皆興趨附如蟻忽有鉅甓自¶
顛墜稠人中咸無所損傷又明日乙邜五色光起塔間豳豳¶
熒熒圍繞良乆而殁冬十一月某甲子塔完塔凡七成成各¶
六稜環以峻宇前敞小殿以奉僧伽大士欄檻堅緻洞户玲¶
瓏簷牙翬飛寳鐸如語&KR0026;者以為帝釋天宫所造化現人間¶
己酉春正月道溟示寂匡弘等嘆曰院役其可不終事乎益¶
聚施者之財扵冬十有二月造釋迦寳殿一所摶土以肖三¶
世諸佛殿後復&KR0799;屋三楹間直逹僧伽之殿中塐曼殊師利¶
普賢&KR0026;自在三尊像荘嚴岩岫&KR0025;璧湧出挾以兩廡前至于¶
三門門内甃以方池紺緑可鑑一如大伽藍之制訖功之日¶
<pb:KR4e0004_SBCK_023-7a>¶
則甲寅冬十一月某甲子也惟我如来弘&KR0271;度門樹塔立廟¶
所以使其見像起信信為一切功徳毋萬善皆自此生非徒¶
&KR0717;&KR0026;瞻而巳也矧能助地形之勝消弭災害隂隲生民廢而¶
不興是豈人情也㢤道溟之與三比丘精進弗&KR0520;終能遂所¶
志而後止非其才有過人者不致是也匡弘等不逺千餘里¶
来請予記因為歴序其事而&KR0093;之以賛曰¶
稽首大慈父利益扵群生塔婆之所建種種諸方便聳起霄¶
漢間有如蒼龍角人有遥&KR0026;者至誠皈命禮不待登伽藍已¶
足攝憍慢所以四大海無䖏不建立異僧何國人杖錫来洪¶
都指地𤼵鐡凾中有設利羅光耀奪人目其數過三百封緘¶
重瘞之樹塔鎮其上四衆方作禮香霧空濛中乃見僧伽像¶
作彼慈憫相身&KR0013;欝多羅手執青楊枝欲𨵿甘露門以觧熱¶
惱故成壞雖相尋神幻終不㓕影倒冶工家下銳而上弘化¶
導扵众生示以順&KR0647;故忽遭戎馬興鞠為椔翳&KR0163;巋然撼風¶
<pb:KR4e0004_SBCK_023-7b>¶
雨中有不壞者溟等𤼵弘願誓加荘嚴力熒熒五色光出現¶
于塔表萬目皆瞻仰以為未曾有施者如川至不日告成功¶
欄楯互周匝洞户各軒敞帝網日交參寳珠仍絢爛繪𦘕諸¶
菩薩以及天龍衆擁護扵後先生獰若飛動自茲彈指間湧¶
殿及崇閎一一皆現前鎮茲清凈域福徧一切䖏畢方不敢¶
見永無欝攸孽人見有為迹不知皆無為㑹事歸一心無非¶
無上道我今作賛辭筆下起樓閣内有無縫塔光覆大千界¶
一渉思惟間即墮外邪見¶
　　黄仁淵静字辭(有序)¶
建安才俊士曰黄生名汶仁&KR0018;超群之資朝出受易扵部使¶
者陳孟龍至暮抵舎復質所疑於仲父居徳亦竒男子年十¶
六時中&KR0059;試髙等諸老生不中譁于庭居徳因請靣試上官¶
前譁者執筆不能下面頸𤼵赤以出以故生内外皆得師學¶
之日進如水湧雲集洪武辛亥秋有司賢之以生名上福建¶
<pb:KR4e0004_SBCK_023-8a>¶
行中書試藝&KR0068;闈八府之士充貢者二百而司文衡者又前¶
進士林以順呉尚志郭麟江惟志也取舎甚嚴或懼不𫉬在¶
茲選及榜出三十人中而生名居其四遂為易經諸義之冠¶
生之年始若齡耳明年㑹試南宫銓曹急扵用才不俟再試¶
擢奉常賛禮郎階入八品有識之士無不為生榮雖余亦愛¶
生甚時以問學朂之生因執經&KR0025;余學間拱手而言曰仁&KR0004;¶
名文仁有司援例以文犯周西伯之謚加水扵其左及觧名¶
上中書吏以白右丞相汪公公曰仁之義甚弘無所不包其¶
可冠以汶字乎冝去之先逹因取魯論仁者静之言字以淵¶
静願先生詳𤼵其義嗚呼考亭朱子釋此至矣余向以言為¶
雖然不可無以荅生之意生之賦資固超羣而求仁之方不¶
可不力也為序其事而申之以辭曰¶
仁體凝重屹弗遷振古雄峙如山然生意周流踵至顛一息¶
有𧇊用則愆爾生心澄静若淵萬𧰼森列具不偏返&KR0026;冲漠¶
<pb:KR4e0004_SBCK_023-8b>¶
無後先其機或動矢𤼵絃雲行雨施出自天神功不宰超虚¶
玄全體大用昭以宣上師周孔下淵騫縦不及聖肯下賢流¶
光不駐若電煽生其夙夜加勉旃¶
宋學士文集卷第二十三　翰𫟍續集卷之三¶
