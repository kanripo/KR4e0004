# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.675799
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0229-012宋學士文集-卷第十二.
<pb:KR4e0004_SBCK_012-1a>¶
宋學士文集卷第十二　鑾坡集卷第二¶
　　題郝伯常帛書後¶
霜落風高恣&KR0001;如歸期囬首是春&KR0004;上林天子援弓繳窮海¶
纍臣有帛書中綂十五年九月一日放鴈&KR0023;者勿殺國信大¶
使郝經書于真州忠勇軍營新舘¶
　右郝文忠公帛書五十九字&KR0054;二寸髙五寸背有陵川郝¶
　氏印方一寸文透扵靣可辨識盖中綂元年三月辛夘元¶
　世祖登極欲告即位定和議于宋妙柬廷臣唯公最冝四¶
　月丁未授公翰林侍講學士佩金虎符&KR0182;國信使以行宋¶
　相賈似道拘㽞儀真不遣至元十一年六月庚申下詔伐¶
　宋問執行人之罪時公在儀眞已十五載以音問久不通¶
　乃扵九月甲戍用蠟丸帛書親繫鴈足祝之北飛十二月¶
　丙辰伯顔南征之師竟渡大江十二年二月庚午似道懼¶
　命総管叚祐送公歸國三月虞人始&KR0023;鴈扵汴梁金明池¶
<pb:KR4e0004_SBCK_012-1b>¶
　四月公至燕都而七月辛未遂卒年僅五十三爾其書中¶
　綂十五年即至元十一年南北隔絶但知建元爲中綂也¶
　十三年正月甲申宋亡帛書爲安豊教授王時中&KR0001;得延¶
　祐五年春集賢學士郭貫出持淮西使莭頗見焉遂奏于¶
　朝&KR0217;中使取之十一月太保曲岀集賢大學士李&KR0022;寕以¶
　其書上仁宗詔装潢匠成卷翰林集賢文臣各題識之藏¶
　諸東&KR0026;而王約吳澄&KR0061;桶蔡文淵李源道鄧文原虞集皆¶
　有&KR0001;作矣昔蘇武使匈奴匈奴詭稱武死漢昭帝使&KR0901;者¶
　諭云天子射上林得鴈足有帛書言武牧羝澤中武因&KR0023;¶
　還此特出一時假托之辭非有事實也今當一介行使不¶
　通之際鴈乃䏻逺離矰繳而&KR0005;公書至汴其殆天欲&KR0139;公¶
　之忠莭邪㑹公巳北歸故&KR0023;者不以聞不然則是書之&KR0001;¶
　繋豈細故也㢤或謂世祖見書有四十&KR0016;㽞江南曽無¶
　人如鴈之嘆遂興師伐宋皆好事者&KR0019;㑹之談而不知有¶
<pb:KR4e0004_SBCK_012-2a>¶
　信史者也濂修元史既録詩入公傳今復書&KR0010;月先後扵¶
　卷末以見鴈誠&KR0014;傳書云¶
　　王弼傳¶
王弼字良輔秦州人㳺學延安北遂爲龍沙宣慰司奏差龍¶
沙即世謂察罕腦兒者也弼以剛正忤上官去&KR0046;扵醫至正¶
二年吉巫王萬里與從子尚賢賣卜龍沙市冬十一月弼徃¶
謁焉忿其語侵坐折辱之萬里恚甚驅&KR0294;物懼弼弼夜坐讀¶
金縢萹忽聞窓外悲嘯聲啓户視之空庭月明無有也翼日¶
晝哭于門且稱&KR0072;弼召視鬼者厭之弗䏻勝弼乃祝曰豈予¶
藥殺爾邪苟非予當白爾&KR0072;&KR0294;曰兒閱人多唯翁可託故来¶
訴翁非有他也翁若果白兒&KR0072;冝集夀俊十人爲之徴弼曰¶
可人既集&KR0294;曰兒周氏女也居大同豊州之黒河父和卿毋¶
張氏生時月在庚故小字爲月西年十六毋疾父召王萬里¶
占之因識其人毋死百有五日當重紀至元三年秋九月丙¶
<pb:KR4e0004_SBCK_012-2b>¶
辰父醉卧兄樵未還兒偶歩墻隂萬里以兒&KR0001;生時日禁呪¶
之兒昏迷瞪視不䏻語萬里&KR0018;至栁林反接于樹先髴其髪¶
&KR0414;以綵絲次穴&KR0336;割心若肝暨眼舌耳鼻&KR0050;指之属粉而爲¶
丸納諸匏中復束&KR0083;作人形以呪刼制使爲奴稍怠舉針刺¶
之蹙額而長號昨以翁見辱乃遣報翁兒心弗忍也翁尚憐¶
之勿使衘&KR0072;九泉兒誓與翁結爲父子在坐諸父慎毋&KR0165;&KR0165;¶
則禍&KR0005;及言訖&KR0152;愈悲弼共十人者皆灑涕備書月西辭聮¶
署其名潜白于縣縣審之如&KR0004;急逮萬里叔姪鞫之始猶撑¶
拒月西與之相反覆甚苦且請録其行橐遂&KR0023;符章印尺長¶
針短釘諸物萬里乃引伏云萬里廬&KR0092;人售術至興元逢劉¶
錬師授以採生法大槩如月西言萬里弗之信劉扵嚢間觧¶
五色帛中貯髪如彈丸指曰此咸寕李延奴天曆二年春二¶
月爲吾&KR0001;録爾䏻歸錢七十五緡當令給侍左右萬里欣然¶
諾劉禹歩焚符祝之延奴空中言曰師命我何之劉曰爾當¶
<pb:KR4e0004_SBCK_012-3a>¶
&KR0025;王先生㳺先生仁人也殊無苦萬里如約酬錢并盡受其¶
術復經房州遇鄺生者與語意合又&KR0023;奉元耿頑童奴之其¶
歸錢数如劉今與月西爲三人矣劉戒萬里終身勿近牛犬¶
肉近忘之因啖牛心炙事遂敗尚復何言縣移文豊州追和¶
卿爲左驗和卿頗疑之雜處稠人内弼陽問誰爲爾父月西¶
從壁&KR0169;呼曰黒衣而蒲冠者是也和卿慟月西亦慟慟巳歴¶
叩家事慰劳如平生官爲具成案上大府萬里瘦死于獄部¶
使者慮囚召月西置對弗荅吏罵曰獄由爾興今反不語邪¶
月西曰殺我者既伏&KR0499;矣喋喋&KR0005;何爲尚賢竟以賂免&KR0004;弼¶
訴縣歸親賔持壼觴樂之忽聞對泣聲弼詢之&KR0294;曰我耿頑¶
童李延奴也月西&KR0072;已伸翁寕不憫我二人邪弼難之頑童¶
曰月西與翁約爲父子而吾獨非翁児女邪何相遇厚薄之¶
不齊也弼不得已再徃縣入牒官逮頑童父徳宝延奴父福¶
保至其&KR0001;驗皆如和卿而鄺與劉不知其里居竟莫致云自¶
<pb:KR4e0004_SBCK_012-3b>¶
是三&KR0294;㽞弼家晝相随行夜同弼卧起雖不見形其聲琅然¶
也弼因從容問曰衛門當有神爾曷從入月西曰無之但見¶
繪像懸戸上耳曰吾欲爇&KR0090;泉賜爾何如曰無&KR0001;用也曰爾¶
之精氣能久存扵世乎曰数至則散矣二僧見弼一華衣一¶
衣弊服華衣者居右月西曰爾為某&KR0086;行萌某邪心尚敢據¶
人上乎彼服雖弊終為端人耳命易其位僧失色起去頑童¶
善歌遇弼飲則唱漢東山及他樂府爲夀弼連以酒酹地頑¶
童&KR0186;醉應對皆失倫客戯以醯代之頑童怒曰幾蜇吾喉吻¶
矣何物小子&KR0086;&KR0501;至此嘵嘵然数其隂事不止客慙而遁月¶
西&KR0057;號&KR0219;慧時與弼諸子相謔言辭多滑稽諸子或理屈向¶
有聲處撃之月西大&KR0015;曰&KR0294;無形兄何必然徒見其不知也¶
凡八閱月始寂寂無聞翰林學士承旨李好文節官中獄案¶
造記而燕南梁載又爲序其事二文互有得失子乃合為一¶
傳而其辭不雅馴者痛刪去之弼尚存年六十八矣有司誤¶
<pb:KR4e0004_SBCK_012-4a>¶
以其&KR0014;異術貢之南亰　上賜衣一&KR0670;遣還時洪武四¶
年冬十二月庚辰也¶
史官日司馬遷云漢武帝置壽宫以奉神君神君非可得見¶
其音與人言等時去時来来則風肅然也予&KR0060;疑焉音麗乎¶
形者也無形矣音何從岀㢤今周女無形而&KR0014;人言何其與¶
神君&KR0124;欤且自重黎絶地天通人鬼始分禹鑄鼎&KR0090;物其政¶
益備矣後世姦巫&KR0017;師乃使之瀆亂常經其咎尚誰執㢤雖¶
然&KR0123;巫之術狡矣而卒&KR0013;&KR0017;&KR0001;殺人禍天刑終不可逭爲惡¶
者盍少知懼乎抑剛正若王生&KR0017;不敢害之反敬畏之是知¶
君子挺立天地間仰不愧也俯不怍也妖得而侮諸奈之何¶
棄君子而弗學者衆也悲夫¶
　　元故廬&KR0092;周府君墓碣銘(有序)¶
濂校文南宫&KR0023;讀江右周子諒&KR0001;對策燁燁有竒䇿因㧞寘¶
前列未幾子諒擢進士苐主事起曹日與之周旋乃出古文¶
<pb:KR4e0004_SBCK_012-4b>¶
辭相示予復愛其峻潔而雋永&KR0060;意淵源之来必有&KR0001;自巳¶
而子諒奉廬&KR0092;教授李處敬状請銘其先府君之墓扵是又¶
信其家學相承之懿雖不䏻文憫其羙之弗章也庸因状之¶
&KR0001;述而列之府君諱鼎字仲恒姓周氏其先自安成徙廬陵¶
奕葉爲儒至府君益刻厲自&KR0108;思趾羙扵前人每試藝鄕校¶
立論必超群彦右見之者矍然自失府君復以&KR0163;屋之業不¶
足爲乃去從湜溪郭氏㳺湜溪名正表得静春劉氏三傳端¶
緒静春實考亭之學也府君因與聞伊洛関閩之微旨六經¶
中有&KR0001;疑&KR0417;從横扣撃唯&KR0178;其弗明積功既久多超特之見¶
且謂詩分正變之&KR0003;固肇扵漢儒然而正中有變變中有正¶
不可執一而求况其體製音節夐然不侔若虗心玩之䇿書¶
紊亂瞭然可見必各從其&KR0124;然後可辨世道升降之由其詩¶
雖非盛時之作其人既賢其音猶近扵古必附小大雅之正¶
者&KR0134;懲之義庻有托焉先王以禮樂化成天下而扵詩之用¶
<pb:KR4e0004_SBCK_012-5a>¶
見之其效至扵恊和人神之應非空言比也府君之名自是¶
絶出四方執經問難者戸外之屦恒滿府君坐臯比爲敷繹¶
性名之說析其顯微約其異同徃徃神怡心醉而去年逾四¶
十出逰江漢間同里范君匯方提舉江西儒學延致府君爲¶
豫章學者師其劍舄奔湊如家居時東南良二千石多名公¶
卿岀受承宣之&KR0009;欲猗府君以爲重玄纁束帛交致扵門府¶
君皆不受間一徃應九江之聘既至處以賔師之位亡何復¶
棄去方嶽大臣馳書與幣請考試鄕闈府君辭又舉府君晦¶
迹丘園府君庋其文髙閣漫若不復省當是時天下承平士¶
大夫耻及&KR0065;事府君獨憂之力言四海大&KR0020;日趍扵亂一夫¶
操戈而起則江南無駐&KR0085;之地此正可慟&KR0152;之時奈何&KR0079;食¶
者不知慮邪遂著濟時十二策及戰守之書数千言&KR0005;走&KR0419;¶
下獻之或指府君爲狂府君&KR0015;曰吾非狂吾言後當驗耳瀕¶
行思毋夫人春秋髙遂止後五年辛夘汝頴兵動江南受禍¶
<pb:KR4e0004_SBCK_012-5b>¶
最酷一一如府君言南昌學徒因乞府君䇿上之中書亦授¶
九品官以歸初府君甞出應鄕書不肯少貶以就繩墨故不¶
得志扵有司及赴部使者&KR0059;試輙在首選評文者虞文靖公¶
也甚加噐重且有安得起成周樂工共論斯文之嘆府君言¶
禮樂之化有契虞公意故不覺慕咏之&KR0055;也不幸年甫五十¶
又八竟以一疾不起實至正乙未十月十六日也天乎命邪¶
府君之先曰世徳生甫三&KR0010;其父汝正求兄漢中不知&KR0001;終¶
其毋彭氏年未三十以節自守至九十一而亡世徳生天和¶
天成皆以通經爲人師有不逺千里而就學者天成生浩&KR0014;¶
讀父書尚書禹貢洪範甞重正其訛舛其扵春秋則盡黜三¶
傳而獨遡求孔子之旨人尊之稱爲鐡石先生天和生冕蚤¶
以推擇爲郡曹&KR0122;遷海北憲史着㢘直聲則府君之父也妣¶
郭氏湜溪從女弟婦道毋儀两無&KR0001;媿配室李氏継室李氏¶
王氏于男子三長恂蚤世次愷即子諒今以字行承事&KR0048;工¶
<pb:KR4e0004_SBCK_012-6a>¶
部主事次孜子女子二歸郭遅郭經皆先卒孫男一圎女二¶
以某年月塟府君扵里之楊梅原堪輿家謂非吉兆又改塟¶
于屏山之麓實洪武四年正月之甲申也府君天資純孝憲¶
史君殁扵廣東府君奉柩舟東還水陸数千里冐巖壑之險¶
絶濤瀬之危每涕泣呼天卒頼以濟&KR0124;有物隂相之者為人¶
俊爽&KR0018;氣節長身羙髯昻然玉立盖偉丈夫也賔朋滿座&KR0057;¶
喜論史或觸其辭&KR0289;上下古今蝉聮不䏻休復曰如此則治¶
否則亂如有用我者舉而措之耳性&KR0285;古文一洗宋季刻削¶
纎弱之弊委蛇曲折各極其事情六經皆有論著未及完獨¶
詩經辨正若干卷藏于家詩文曰貞一藁者又若干卷傳學¶
者其孟子管子商鞅諸論為最偉云濂聞王文憲公每疑秦¶
火之餘詩多錯簡今世&KR0001;&KR0019;决非孔子&KR0001;刪之舊欲&KR0117;正之¶
有志未就而亡府君之生未甞與王公同時又未甞習聞其¶
論&KR0003;而其&KR0001;見若合符節雖曰卓識逾常人逺甚而至理之¶
<pb:KR4e0004_SBCK_012-6b>¶
在人心者終不可誣也昔者歐陽氏頗疑扵河圖洛書始亦¶
自信其獨見既而得衡山廖偁朱&KR0092;編&KR0026;之其說絶與之&KR0124;¶
故為序其書扵心之同者屡致意焉夫圖書者本無可議尚¶
以渉扵神恠而非之况詩之音節體製不可強同辨而正焉¶
方謂有功扵經學者溺扵久習之&KR0019;反譁然而疑之抑亦過¶
矣王公已不可作謹列府君之行銘諸墓門用以慰夫九泉¶
之下使知死雖未久猶有識其心者則夫千百世之逺未必¶
無其人餘盖不&KR0085;恨也銘曰¶
秦火之烈六經中絶我心䀌傷&KR0006;汗簡散落後先叅錯乃理¶
之常&KR0006;廬&KR0092;有儒世守經畬有燁其芒&KR0006;疊矩重規擿幽發¶
微無䀲不明&KR0006;伊君斯継益&KR0283;弗墜其出愈卭&KR0006;閩南之學¶
日星昭灼我知其方&KR0006;察體審音載咏載吟别&KR0124;分章&KR0006;&KR0020;¶
或犬牙正變紛拏大潴失防&KR0006;詩用斯著禮明樂備王道孔¶
昌&KR0006;其學之暐有聲四起衿佩瑲瑲&KR0006;濡嚌聖謨敷繹道樞¶
<pb:KR4e0004_SBCK_012-7a>¶
孰敢弗蘉&KR0006;譬如衢尊飲者欲奔何用不&KR0391;&KR0006;卓爾先見即¶
知治亂覆謂爲狂&KR0006;材不時用道則彌重孰短孰長&KR0006;學有¶
子傳&KR0269;辭淵然五色焜煌&KR0006;八尺之塋有山列屏千載其蔵¶
&KR0006;¶
　　故龍南一峰先生鍾府君墓碣銘(有序)¶
府君諱柔字元剛姓鍾氏其系出扵魏侍中繇繇之十代孫¶
紹京字可大事親孝自爲童時凡得&KR0050;果必先進最工書人¶
號爲小鍾盖以繇爲大鍾也甞直鳯閣後從唐元宗平内難¶
拜中書侍&KR0048;始居贑其諸孫曰某㳺䆠龍南復爲龍南人傳¶
至諱伷字少㳺者擢元豐五年進士第&KR0663;二廣轉運使以功¶
烈聞性&KR0057;至孝父殁哀慟擗踊聲不絶于口群烏助之哀嗚¶
人爲建感烏堂府君則其裔孫也曾祖淳祖徳賢皆抱道潜¶
耀以自樂父克俊在宋之季&KR0024;國學上舎生聞三宫北遷紏¶
集義旅爲勤王之舉勢既不可爲乃登贑之馬祖岩遥望中¶
<pb:KR4e0004_SBCK_012-7b>¶
原白雲&KR0261;瀰而翠華不可復見悲歌激烈聞者涕下巳而痛¶
憤益&KR0055;誓不食元之粟賦詩壹章有自許有身埋漢&KR0095;終憐¶
無淚哭秦庭之句遂赴龍頭江而死其忠義之志盖皦然云¶
府君生甫一&KR0010;宋&KR0004;改物兵燹猶未息祖母吳氏與其母劉¶
夫人挾之走南雄艱難險阻莫不備歴府君幸既長俾歸從¶
鄕先逹雷州推官劉公震㳺夫人月自程督之府君性既頴¶
㧞復知以紹述爲事昧爽即興抉冊映簷光而讀至夜漏下¶
二十刻亦弗休由是融貫扵經子史集諸家握筆為决科之¶
文頃刻千餘言長風驅濤而雷電與之相後先也夫人喜曰¶
吾有子如是吾夫子爲不亡矣夫人或與府君語及龍頭江¶
事府君輙長號弗輟幾欲無生及祖母與夫人相継而逝府¶
君竭誠扵塟&KR0021;之禮觀者咸曰鍾氏世有孝子感烏堂之作¶
不得專羙扵前矣府君&KR0004;娶田州判官&KR0466;君昌任之女生一¶
子而卒興寕尹馬君良竒府君之爲人復以女妻之遂同之¶
<pb:KR4e0004_SBCK_012-8a>¶
官凡馬君之善政&KR0001;以鋤姦扶懦滌&KR0072;䟽滯者皆府君有以¶
發之廣東帥閫及海北㢘訪使者聞府君學行之懿交薦之¶
署爲雷州路學正府君以海濵非久處之地力辤而歸下簾¶
講授從者数百人咸共推尊之號曰一峯先生云府君儀觀¶
偉然終日正&KR0109;危坐人莫&KR0014;窺其際晚益刋落英華窮極根¶
抵&KR0001;居僅蔽風雨&KR0001;入僅足饘粥而處之怡然至扵赴人之¶
急雖蹈水火有不暇顧者君子&KR0057;稱之府君生于至元丁亥¶
正月某甲子殁于重紀至元辛巳十月某甲子得夀僅五十¶
又五瀕卒無佗言唯属子力學厲行毋墜家聲而已&KR0001;著書¶
有諸經纂&KR0003;易書詩&KR0283;義弊帚集若干卷蔵于家府君凡三¶
娶&KR0004;凌氏生一子即恕字以行至正癸巳鄕貢進士署濂溪¶
書院山長不赴次馮氏無子次&KR1272;氏生二女一早世一&KR0244;&KR0466;¶
徳祥孫男三人曰肅曰緝曰熈女一人&KR0244;某曾孫女二人尚¶
㓜府君之卒也塟干龍山之南洪武庚戌秋八月某甲子再¶
<pb:KR4e0004_SBCK_012-8b>¶
遷于仙女湖之西與凌氏合塟焉實縣南之五里也惟府君¶
生于忠孝之門耳濡目染巳䏻立乎其大者及求諸六經驗¶
諸躬行&KR0001;見益真切&KR0001;&KR0023;益粹凝雖不見用于時而弟子從¶
之者皆知&KR0001;謂孝悌忠信其有功名教甚多是亦爲政也中¶
州君子恒言䖍南爲遐荒之地賢才鮮少有若府君者其裔¶
胄之悠久家學之盛著文行之隆蔚&KR0004;亦何减扵中州人之¶
好論議徃徃如是是重可嘆也因按鄱陽董先生之状大書¶
以銘府君之墓庶幾白府君潜徳扵逺邇䖍南之士讀余文¶
者亦當有&KR0001;&KR0108;勵而興起焉銘曰¶
媺人之班班乎而忠信以爲冠乎而佩純知而鞶華文乎而¶
光彩之如璊乎而長才詘而弗信乎而&KR1981;政而屏奸乎而柔¶
之立而強之刓乎而皐比設而師道尊乎而反澆凉而為龎¶
惇乎而一鄕之善士質其玉温乎而岐有鳴鳯魯有祥麟禹¶
而天之生賢無方何暢復何屯乎而勒銘墓門乎而庻昭昭¶
<pb:KR4e0004_SBCK_012-9a>¶
其永聞乎而¶
　　　承事卽彰州府彰浦縣知縣張府君新墓碣銘(有序)¶
張之爲著姓尚矣自軒轅第五子青陽生揮爲弓正&KR0026;弧星¶
始制弓矢因姓張氏歴代以来勲賢軒冕未甞乏人其居饒¶
之徳興吳闡里者諱鵬仕唐爲節度使至五季時子孫猶授¶
節&KR0207;宋天聖中龍圖閣直學士燾甞同文潞公諸賢爲洛社¶
&KR0132;英之㑹暨還饒見旁縣安人有山名若嶺林樾蒼&KR0243;靈氣¶
迴合因移居其下五世孫一清中特科進士第一與同邑湯¶
文清公最相友善推究經傳反覆詰難必得肯綮乃已自時¶
厥後族日以蕃讀書之聲琅匕乎西東擢上第者凡十預薦¶
送者二十又七薦紳以爲榮一清若干傳至宣義&KR0048;某宣義¶
生某舉進士上南宫歴斥時政之弊有忤執政遂下第某生¶
英肥遯終身飲水著書以自樂有春秋属辭若干卷蔵于家¶
英之兄國學上舎某當宋籙&KR0005;訖帥安仁義師從謝枋得勤¶
<pb:KR4e0004_SBCK_012-9b>¶
王及戰敗家遂爲&KR0469;英子禹受方在㓜最號&KR0012;貧後&KR0014;遵廢¶
舉之術大振其宗田貨悉逾扵前人&KR0004;無嗣育仲兄某之子¶
璵爲後年四十七始生府君府君諱理字玉文十&KR0010;通經史¶
十五䏻属文父恱曰吾宗書種弗絶矣爲築義湖精舎扵室¶
之南偏聘明經老生爲師遐邇之士皷篋而来咸食飲之由¶
是㳺從者日衆而府君聞見益廣縣令長嘉之旌其里曰儒¶
賢云府君以累世科名欲起而踵其後復徃&KR0025;廬&KR0092;王君充¶
耘習爲程試之學較藝江浙鄕闈不中遂學詩扵翰林學士¶
承㫖張公翥張公見府君&KR0109;度冲曠&KR0055;噐之悉授以詩家之¶
法府君窹&KR0304;不忘虞文靖公集覽其&KR0001;賦擊莭嘆賞不少置¶
至正壬辰蘄黄妖㓂相挻爲亂破饒州已而安仁継䧟殺戮¶
到雞犬府君携家避去臨川時江浙行省左丞老老公江西¶
行省丞相亦憐直班公屯兵信之弋陽營壘相望府君遣張¶
世英請檄起兵遂同弟瑑間道歸安仁聞外孫陳政養甲士¶
<pb:KR4e0004_SBCK_012-10a>¶
三百以自衛府君召政與計事命伏兵于戸内椎牛釃酒誘¶
僞帥二十四人醉飲干庭縳送于官斬之復諭其部曲曰爾¶
帥已成擒即冝改圖稍緩成&KR0577;&KR0701;矣衆翕然歸乃研墨汁署¶
其衣曰興安義兵二日之間得徤児四千金溪白砂盗周謙¶
入境鈔掠府君命瑑&KR0005;徤児徃逐斬首数百㝷殱之白砂盗¶
平丞相出兵平饒號一十萬至貴溪瑑以兵迎一皷而安仁¶
復瑑受命攝縣事僞&KR0005;軍彭浩擁七萬衆逼丞相扵團湖丞¶
相兵欲退瑑部&KR0016;卒執麾前驅丞相&KR0205;下令出戰浩大改斬¶
首三萬級積屍如山瑑導丞相前進復饒州軍士乏食且重¶
以疫癘府君率縣大姓輸粮一萬二千斛散之時㓂盗充斥¶
南通閩北&KR0244;燕唯安仁爲便使者乗傳而来絡繹不絶皆仰¶
給府君家爲之貧江西&KR0501;盗黄濂舉猖獗不可制左丞大你¶
赤公檄瑑共平之府君授瑑計焚其窟穴賊遁去别據岩險¶
爲拒守設伏于道瑑乗勝&KR0055;入賊突起而蹴之瑑力闘而殁¶
<pb:KR4e0004_SBCK_012-10b>¶
府君失聲哭曰折吾右臂矣吾當上告方伯以復爾仇下命¶
介子以奉爾祀庻幾盡吾心爾遂急攻廉舉㢘舉懼别降江¶
西行中書未幾復叛府君與王伯羙夾攻大敗之殺其兄廉¶
靖㢘舉夜走菘溪吳友文械送府君献諸幕府屍于市且求¶
殺瑑者五人烹之而以中子爲瑑後里嵗儉人多相食府君¶
移粟以振仍禁山谷氓勿出鈔道商賈懋遷如承平時四方¶
辟地者三百餘家皆依府君以爲安五年之間號爲小康辛¶
丑嵗八月天兵取九江九江與旴江連府君知天命有&KR0001;属¶
徃賛其守臣王公漙以全城内附　皇上召府君至南京¶
擢知徽州黟縣事黟在萬山中自近代来髙&KR0092;鉅壑皆有賦¶
民不堪命㑹部使者至府君力陳之言與淚俱使者以其事¶
聞下营田司核實惟田輸粮餘皆置不問黟民得以少舒秩¶
滿改知漳州漳浦縣及行民争擁馬垂泣而送之漳浦接連¶
溪洞民善&KR0333;舊扵其地置汀漳屯田萬户府及入職方詔¶
<pb:KR4e0004_SBCK_012-11a>¶
徴屯田軍赴京萬戸吳世榮遂叛府君集民兵攻世榮戮之¶
具上奏　中朝免其徴海㓂林仲明鄭惟明鄭君長恃&KR0014;出¶
入海濤先後爲背叛漳州衛兵雖嘗剪除而渠魁逸不可捕¶
府君悉用謀致之磔裂以徇民畏威不復敢爲&KR0333;俗尚妖術¶
呪物食人久則成形扵腹中物動人輙死云役其魂爲奴府¶
君㢘知之毀其滛祠数十區其害遂熄邑多良田其隄防爲¶
潮水&KR0001;齧鞠爲草莱之區府君脩築之百里之間皆化爲沃¶
壌&KR0095;豪羅季二族黨與甚衆恒持官府短長府君徒其家逺¶
方事始帖帖府君且謂蠻夷不知禮義無善教以牖其良心¶
爾乃爲脩學聘師集子弟而誨&KR0346;之三年之間政教大洽府¶
知事孫希顔甞有求而弗&KR0023;及以&KR0141;墨敗誣府君以白金百¶
二十銖爲贄刑曹逮府君坐以不冝與事巳&KR0474;&KR0005;趣装南還¶
忽遘心疾恒怦怦若絃目不暇&KR0661;遂卒實主扵江寕欒氏其¶
時則洪武五年三月五日壬子也年五十九同門友夏君通¶
<pb:KR4e0004_SBCK_012-11b>¶
爲稱貸&KR0670;歛以某月日&KR0096;厝干聚寳山府君娶臨州王氏出¶
荆國文公之後&KR0123;水州判官某之孫女也先七年卒子男尚¶
徳次九徳即爲瑑後者次報徳女常徳&KR0244;臨川許&KR0026;孫男三¶
人桐木東府君天性孝友父病亟夙夜&KR0572;天祈以身代仍刲¶
股和藥以進疾乃瘳後二年卒事兄璵唯恐弗&KR0023;其驩心然¶
操&KR0130;剛介不諧扵流俗而非義之財絲髪不取故居官之日¶
命其子&KR0018;販以自給及其殁也槖無一錢識者頗哀焉濂為¶
左史時見府君清溪上府君方以意氣自豪醉墨淋漓有鸞¶
蹌鳯翥之勢頗異其爲人自是数與之㳺暨别去爲縣聲跡¶
不相聞者六七年遇與府君交者輙詢之皆不&KR0014;道其詳今¶
年夏忽有衰絰踵門者則府君之子尚徳也驚而問焉府君¶
死且殯巳逾月矣嗟夫十数年来朋舊凋落殆盡如府君康¶
強者亦復棄去人間世則夫沉酣聲利自恃以爲久長者果¶
何如也因爲泣下数行既而尚徳&KR0005;奉柩歸故鄕以某月日¶
<pb:KR4e0004_SBCK_012-12a>¶
塟于某山之原持夏君&KR0001;狀群行請爲文勒墓上濓府君之¶
友也不爲之銘孰冝爲之銘銘曰¶
維其文五色絪緼揚葩而&KR0269;芬維其武扼彼妖旅退縮莫予¶
侮維才孔臧&KR0154;施弗良維邑之試變&KR0501;如易維澤之滂然維¶
民之龎然維聲之锵然維神之難言胡不永其延吁嗟乎賢¶
吁嗟乎賢¶
　　曽學士文集序¶
翰林直學士臨川曾先生既殁其子中衛經歴仰發其平日¶
&KR0001;著望周山金石齋青華閩海昭囬從政丙午居賢前後編¶
凡九藁及逾海逾遼二志通&KR0124;爲若干卷介其同年進士雷¶
燧徴濓序其首濓時竊禄詞林脩史事嚴雖諾之而未暇爲¶
後三年仰之弟儕復走南京申前請爲&KR0057;切濂&KR0005;焉辭惟曾¶
氏出扵郕國公自都鄕侯㨿南徙代有顯人至扵文定公鞏¶
文肅公布文昭公肇起扵南豐遂以文章名天下文定之製¶
<pb:KR4e0004_SBCK_012-12b>¶
熛鷙奔放雄渾瑰偉文昭之作簡嚴平實温潤雅馴最爲學¶
者之&KR0001;同慕不翅景星之與卿雲而文肅之子司農少卿紆¶
固守家法亦以辭章稱君子謂如魯殿秦碑見者珎惜自可¶
&KR0012;行扵二公之後司農従孫季貍蚤&KR0025;吕居仁徐師川㳺又¶
&KR0014;大肆扵文其文言質而義正乹道淳熈間群公多畏敬之¶
自時厥後作者&KR0071;&KR0100;要不可以一二数嗚呼何南豊曽氏之¶
多賢㢤先生之裔分自南豐父祖皆宋進士書詩之業逺有¶
端緒先生既承家庭之訓又出&KR0025;元夫鉅儒㳺鑚研六經孳¶
孳唯恐弗力聞吳文正公講道華盖山褁粮徃叩之胷中疑¶
難一旦氷&KR0474;自是逹之扵文&KR0108;迅馳騁皆足以如其志至正¶
辛已甞舉扵鄕明年試禮部報罷當路惜之連薦爲校官皆¶
不赴後十四年甲午始擢進士第助教國子修撰翰林出任¶
江西行省&KR0048;官入成均為丞遂升司業進詳定副使拜監察¶
御史已而復爲副使改今官而殁先生名位既顯海内求文¶
<pb:KR4e0004_SBCK_012-13a>¶
者接踵而至凡得片言隻簡不翅拱壁之貴盖先生之文刻¶
意以文定公爲師故其駿發淵奥黼藻休烈起伏歛縦風神¶
自逺王良執御節以和鑾而驅馳蟻封也朱絃䟽越大音希¶
聲而一唱三嘆也濤起阜湧飊行雲流力有餘而氣不竭也¶
擅一代之英名作四方之楷則先生其有之矣濂也不敏幸¶
識先生扵建鄴欲以古文辭就正焉而先生亡矣故因仰之¶
求文歴序南豐曾氏世學相仍之盛書于首簡使讀之者知¶
先生無沗前人則爲先生之子若孫必&KR0005;感激&KR0108;勵期無媿¶
扵先生者矣先生名堅子白其字也剛明正直政事多可書¶
已見其婣家危公素&KR0001;撰墓銘兹不書¶
　　皇明雅頌序¶
皇明雅頌者鄱陽劉仔肩之&KR0001;集也其曰雅頌者何雅者燕¶
饗朝會之樂歌頌則羙盛徳告成功扵神明者也今詩之體¶
與雅頌不同矣猶&KR0670;其名者何體不同也而曰賦曰比曰興¶
<pb:KR4e0004_SBCK_012-13b>¶
者其有不同乎同矣而謂體不同者何時有古今也時有古¶
今也柰何今不得爲古猶古不䏻爲今也今古雖不同人情¶
之發也人聲之宣也人文之成也則同而已矣然則曷爲謂¶
之同江河沼沚有不同也水則同陵巒岡阜有不同也&KR0095;則¶
同人動乎物有不同也感則同趍其同而舎其異是之謂大¶
同曷爲知其爲大同期歸于道焉爾歸扵道焉爾者何世之¶
治聲之和也聲之和也柰何天聲和于上地聲和于下人聲¶
和于中則體信逹順至矣體信逹順其亦有應乎曰有三秀¶
榮朱雀見&KR0027;龍岀騶虞至嘉禾生何徃而非應也應則烏可¶
巳也烏可巳則有作爲雅頌被之弦歌薦之郊廟者矣是集¶
之作其殆&KR0096;輿者歟¶
　　觀世音菩薩&KR0030;像賛¶
梵稱阿&KR0350;盧枳伐羅唐言觀世音也其觀世音菩薩與南閻¶
浮提衆生有大因縁凡衆生有急難者一稱菩薩名號皆得¶
<pb:KR4e0004_SBCK_012-14a>¶
觧脫凡諸&KR0001;求亦復如是是故奉其像者十室而九各出巧¶
思荘嚴妙相永嘉林一清爲上原尹治政之餘稽首參禮用¶
清净毫畫東大瀛海水&KR0020;噴湧傍有磐石菩薩見天人相翹¶
其一足坐彼石上護法大神身&KR0013;寳鎧駢立扵左善財童子¶
乗蓮葉舟合&KR0050;遥禮自右而至其上日輪正照雲氣杳澷其¶
下龍女持珠仰首而献品物咸秩&KR0026;者動容如親見菩薩扵¶
&KR0024;怛洛迦山也比丘似桂乃孚中信公之上足也耽&KR0285;般若¶
如飲醍醐以濂信嚮佛乗持像請賛濂&KR0026;一清運筆皆有&KR0001;¶
表見非徒為虚飾而已中繪菩薩現大悲相表慈憫衆生故¶
在大瀛海中表香水法界故日輪正照表本性圓明故雲影¶
交重表塵沙無盡故大神威嚴表降伏魔軍故善財瞻禮表¶
正信不囬故龍女獻寳表地無&KR0001;愛故惟&KR0026;此像者目擊道¶
存不以像視像而以法視像瞻禮之頃三十七道品一時證¶
入八萬四千塵勞門悉皆降伏則是像者其扵進道亦不為¶
<pb:KR4e0004_SBCK_012-14b>¶
無&KR0001;助也胡跪作禮而說賛曰¶
稽首大士天人師神通變現扵一切㝷聲救我衆生苦是則¶
名爲&KR0026;世音大東瀛海洛迦山岩洞時時發光彩示以澎湃¶
海潮音或因音聲而入者即得見佛了無二有一宰官施善¶
巧䏻以繪畫作佛事大士寳相毫端現翹足而坐衣&KR0310;褼慈¶
容顒顒屹不動紅光下照日正中雲影交加無盡蔵善財南¶
詢&KR0205;作禮脚&KR0191;蓮花以爲舟龍女持珠向空獻種種皆爲法¶
&KR0172;喜上有威神金剛王護持佛法極嚴猛我知大士無形相¶
有相當與虗空等虗空廓落徧十方胎&KR0401;濕化皆含攝以至¶
河沙諸品&KR0011;一一皆扵相中現中求一髪不可得願執湏彌¶
以爲毫舒卷六合以爲&KR0083;畫此無&KR0065;相好身大地衆生眼皆¶
見見者人人皆作佛百千刼罪悉消除不許役役從外求一¶
彈指頃皆究竟¶
　　陳氏譜圖記¶
<pb:KR4e0004_SBCK_012-15a>¶
越之陳氏其先岀自頴州一遷扵光之固始再遷扵泉之南¶
安&KR0019;若干世有諱如&KR0347;者生宋光禄卿舜華光禄生太常少¶
卿知信州侁三遷扵越州府山新河之濵大常生朝散大夫¶
彦弼朝散生七子知同安監詗㝎逺知縣訢國子司業諲餘¶
則讜訓柔中季亡其名同安生文林卽仲錫㝎逺生四子仲¶
彜仲粹仲寛仲賔仲賔魏王府記室讜生宗正寺簿大顯司¶
業生四子大中大成大中大理寺簿長與季亡其名訓生二¶
子名亡柔中及季其後無&KR0001;聞文林生恪自恪而下子孫富¶
多今不可復知大理生宗正寺&KR0054;士頌頌亦生七子太學上¶
舎嗣慶文林卽一新龍圖閣直學士知衢州又新次則艮柔¶
蟾晉多亡嗣一新生二子麒麟麟爲艮之後麒左宣教&KR0048;生¶
徳星徳元徳元爲麟之後徳星生二子元市舶都目克和及¶
勝之勝之復爲徳元後都目生五子源敬復升瑞敬仕于¶
國朝福建行省員外卽升金華縣學教諭勝之生四子仁遜¶
<pb:KR4e0004_SBCK_012-15b>¶
貞禮自時厥後源生　烈敬生煦吳府伴讀煦復生黙升生熊¶
烝仁生燠燁焴遜生爟其繁且行盖未可量也予&KR0060;聞之自¶
受姓命氏以来孰非神明之胄稽諸載籍煥然可覩&KR0019;世稍¶
逺徃徃䆮非其舊而降爲皁&KR0032;者有之世德之傳固不可謂¶
無人其衰微不振者抑亦多矣有如陳氏自宋以来擢進士¶
第者先後相望功業顯融名著當世逮至于今而其流風遺¶
澤尚有&KR0283;而無替不亦盛㢤光禄十一世孫曰敬與升咸與¶
予交而敬之子煦復来受經遂以譜圖記爲屬子因効史傳¶
世表序著之而不敢上遡其本源者盖氏族之學難言久矣¶
析支分裔唯唐爲&KR0415;盛而國姓無㝎論林寳作元和姓纂而¶
自姓不知&KR0001;由来今人&KR0011;&KR0014;非之予記譜如&KR0347;之上不欲妄¶
加攀附誠懼後来者相非亦猶今人之非前人也継今而徃¶
陳氏子孫當代加纂&KR0113;而弗墜庻幾其事核其言真而不昧¶
扵春秋傳信之義云¶
<pb:KR4e0004_SBCK_012-16a>¶
　　浦江戴府君墓誌銘¶
濂弱齡時師事淵頴先生吳公扵浦陽江上先生素有林泉¶
之思以五&KR0165;七十二&KR0528;之勝特徃㳺焉時某實侍杖屦之側¶
未至五&KR0165;二十里日&KR0005;莫乃抵戴府君之居宿焉府君大布¶
冠衣風神峻潔超然有前代遺風設筵以饗先生直至夜分¶
四座皆摧竭不&KR0014;支府君危坐肩背竦直曾無動摇意濂&KR0060;¶
異之因質扵先生先生曰府君之行可稱譽者甚衆姑與爾¶
一二言之當徳祐丙子之變&KR0086;少年相梴而起執白挺暮夜¶
擊傷民咸不䏻自保府君用計安之卒&KR0014;飬厥父母無他虞¶
府君徃㳺浙水西或妄言府君道卒毋夫人朱氏&KR0152;之䘮明¶
府君還念毋不置夜露禱扵天摘木葉曰冬青者浸水䑛之¶
期年目復明人以爲孝感&KR0001;致朱氏既殁其継毋&KR0019;氏生子¶
惠方秉爲政府君漫若不及知凡貲産一聽惠&KR0001;取弗與之¶
較惠與郷井不相&KR0014;人欲求&KR0169;加害府君資其逺仕閩嶠避¶
<pb:KR4e0004_SBCK_012-16b>¶
之貧民有貸錢不&KR0014;償者府君出質劑悉焚去婣族之無以¶
自存者生使其䏻養殁使其自蔵汲汲如不&KR0085;&KR0025;祖毋盛氏¶
張氏各生子而寡居府君養事之盡禮以全其節其子先長¶
悉稽前人土田均予之此事尢卓異扵人人者濂聞已&KR0060;謹¶
識之後三年應書郷闈識府君之子性中遂與性中㝎交又¶
十年性中之子灝&KR0025;濂學經扵郡庠濂一一叩之其事皆如¶
先生言則府君殁已久矣今年春濂有千里之役性中要濂¶
扵道且泣且言曰知先人之詳者莫過扵吾子吾子倘不銘¶
之孰冝銘之濂不敢辞府君姓戴氏諱珵字君玉世爲㜈之¶
浦江人曽祖某祖某父子道府君享年八十有四咸淳丁卯¶
某月日生至正庚寅某月日卒以某月日塟于止戴宅之原¶
先配許氏生長明再配薛氏無嗣三配李氏生&KR0025;善思誠性¶
中用和孫男灝某某嗚呼若府君者可謂一郷之善士㢤爲¶
之銘曰¶
<pb:KR4e0004_SBCK_012-17a>¶
其生也全其殁也安君子知其然而不知其&KR0001;以然請視斯¶
阡¶
宋學士文集卷第十二　鑾坡集卷第二¶
<pb:KR4e0004_SBCK_012-17b>¶
