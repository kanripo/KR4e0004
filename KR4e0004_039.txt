# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.930836
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0229-039宋學士文集-卷第三十九.
<pb:KR4e0004_SBCK_039-1a>¶
宋學士文集卷第三十九　翰𫟍别集卷第九¶
　　送許從善學道還閩南序¶
閩南許從善自少好長生之術嘗建一庵以欵真逰之士覬¶
得一逢而受其說巳而聞龍虎山止庵鄧錬師得九還神丹¶
之傳逺邇之人皆知尊禮時錬師侍祠南京從善不逺数千¶
里而叄叩焉三年之間至者凡𠕅錬師具以谷神不死之道¶
開之以祕蔵約之以黄寜從善欣然如𫉬拱璧於其還也錬¶
師為索文贈之而同虗傅外史&KR0017;谷方壼真人又咸為之請¶
不知從善何以得此於方外髙士㢤然予嘗覽劉向列仙傳¶
見其所載竒名詭姓與夫驚世駭俗之事甚悉而存錬觧化¶
之術畧不一言之豈寳祕隂陽之機而不露耶抑亦得其人¶
而後度耶雖然老荘文列四家之書亦徃徃及之矣要不出¶
𦤺虗極守静䔍二句之外盖虗則洞然㴠乎太一静則凝然¶
萃乎太和虗非極無以收純玄之効静非䔍無以臻純黙之¶
<pb:KR4e0004_SBCK_039-1b>¶
功馴而𦤺之與道盖不逺矣自時厥後靈均發爲一氣孔神¶
於中夜存之言魏伯陽著爲參同契復陽祕而隂洩之皆不¶
敢畔其說也嗚呼斯非學仙者之凖䋲也耶宋金以來&KR0003;者¶
滋熾南北分爲二宗南則天台張用成其學先命而後性北¶
則咸陽王中孚其學先性而後命命爲氣之根性爲理之根¶
䨇體䨇用䨇脩䨇證柰何岐而二之第所入之門或殊故學¶
之者不能不異然其致守之法又不過一之與和而已吾知¶
從善亦必䆒其&KR0003;乎夫一者萬之對也萬則紛紜而不定惟¶
一能貫之和者戾之反也戾則參差而不齊惟和能全之長¶
生乆視之道其不本於此者乎所謂安䁀者非玄𨵿一竅也¶
安乎此者也採藥者非龍乕鉛永也采乎此者也用火者非¶
進退抽𣷹也用乎此者也固不可有意而求亦不可&KR0115;然而¶
忘去也頗聞閩南有武夷山其髙萬丈薄太清而凌飛霞多¶
有𨼆君子棲遯巖穴間從善試以予言質之必大駭曰是儒¶
<pb:KR4e0004_SBCK_039-2a>¶
何人其論九還神丹之道何其與吾黨異乎又當辨其離合¶
以告從善也從善名囬號為還檏為人沉篤近道所以方外¶
髙士極愛噐之¶
　　鄒氏復姓孫氏序¶
洪武九年六月　日¶
皇上御東皇閣翰林學士臣濂考功監令臣克勤給事中臣¶
傑監察御史臣鈍等皆侍時已漏上三刻臣傑岀班跽奏曰¶
臣之大父孫福謙陜人也出守嘉興郡當元季兵亂江南州¶
郡繹騷大父逃匿無所至正已亥航海趨山東至登州&KR0275;風¶
大作濤湧如雪山巨舟&KR0205;成虀粉一家五十人咸死于海獨¶
臣附餘板薄沙島幸存犬馬之命蒼黄無所歸長號於野州¶
人鄒義者聞而憐之俾傭作其家臣年已十四矣乆之飬為¶
子且為授室遂冐其姓曰鄒氏嵗行將一周¶
大明受命四海肅清下　詔興舉學官増設弟子員義家以¶
<pb:KR4e0004_SBCK_039-2b>¶
臣肄業萊州府已而選入成均又選入武英堂俾練習政事¶
今年夏四月復擢給事中由是日瞻¶
天顔𫉬&KR0013;&KR0194;榮如此之至皆非小臣所敢覬望　聖恩如¶
天固未知㳙埃之報復竊私念孫氏無他族属其不絶者僅¶
&KR0009;臣之一身苟冐其姓遅囬而弗之改臣之先臣幾何不為¶
&KR0002;敖氏之餒&KR0017;㢤臣敢昧死以請¶
上曰朕為億兆生民主凢有襲人姓氏者必令歸其宗爾之¶
請誠是也然非鄒氏爾亦弗克底于今日慎母忘之傑於是¶
以首叩地而退既退詣濂請書其事以示後世濂奉¶
詔參考歴代郊禘大禮乆不能成文傑㝷擢監察御史復來¶
申前言濂以未暇為荅居亡何傑又陞僉廣東按察司事&KR0205;¶
來迫曰傑有数千里行必得先生文乃可耳幸勿辭我濂乃¶
與之言曰孫本&KR0078;姓出於周之後至衛武公之子惠孫因以¶
孫為氏鄒則子姓其裔則祖於宋自正考父食邑於鄒因氏¶
<pb:KR4e0004_SBCK_039-3a>¶
焉二者何可亂也傑能復之亦可謂不忘其本者㦲然有一¶
說為傑告焉昔者范文正公蚤孤随母適長山朱氏朱氏亦¶
鞠育為子公遂力學擢上第封厥父母而後請命于朝復姓¶
為范氏公之酬朱氏可謂厚矣傑之事與公正𩔗幸思有以¶
報鄒之徳㢤¶
聖皇之言即天也慎母忘之慎母忘之濂故舉此重為傑之¶
告范公在宋位至參知政事名垂方冊至今人能道之惡知¶
傑之他日不如公㢤亦在乎法其人而巳¶
　　贈閻希曾參政山東詩(并序)¶
國朝以魏晋以來立行䑓省於外盖為征討權冝之計至唐¶
末方鎮擅地遂以中書令同平章事命之至今相沿而不革¶
非所以示悠乆乃改為承宣布政使司設使一人左右參政¶
各一人以恊和庻政統馭人民河南閻希曽由鄉貢進士擢¶
為起居注皇上愛其才俊俾肄業文華堂堂在禁中車駕時¶
<pb:KR4e0004_SBCK_039-3b>¶
幸臨訓飭之㝷除監察御史轉司文監令乃授山東承宣布¶
政司左參政希曾名鈍仕學兩優者也因其嘗受經於予故¶
其行也詩以贈之其詞曰¶
山東鉅藩統府惟六民物阜蕃圡地饒沃¶
宸裏軫之百司棊布誰挈其綱政乃無斁乃　詔近臣爾鈍¶
爾徃宣朕至懷參佐其長臣鈍曰吁臣恐弗勝方嶽重鎮厥¶
任匪輕　帝曰俞㢤爾母固辭精白一心力行無疑鈍拜¶
稽首即日啓行　君臣一心共底䧏平我知閻子有學有文¶
五色燁然出𩔗超群子之徃矣期建功勲貯見政績邁于古¶
人古人有云盡瘁國事子尚勉旃服之母忒¶
　　宗惟善字辭¶
宋氏自京兆遷汳又自汴分遷吴興虎林虎林有名善字惟¶
善者實承其後吴興則𠕅遷金華而予之逺裔也予與惟善¶
為同宗予侍　講禁林日惟善以學行貢諸朝¶
<pb:KR4e0004_SBCK_039-4a>¶
皇上親擢為給事中朝夕在　帝左右時&KR0013;　顧問恩寵¶
有加焉巳而兼靖江王府録事擢監察御史改知濟寜府未¶
上陞參山東承宣布政司政事予與惟善為同朝瀕行惟善¶
來言曰善以字辭為請巳二年矣叔公文墨之冗日弗暇治¶
因未敢累執事今將有逺行叔父寜終靳一辭乎予咲曰惟¶
善通書工辭章經緯參伍燦然成文持節行州縣彰善癉惡¶
又愜乎物情是文學政事舉勝於人縱予有言將何有俾於¶
惟善乎惟善請之益力予不能牢讓因稽其命名制字之義¶
綴之以辭辭曰¶
隂陽迭運道寓其中&KR0071;之者善性成乎躬其善伊何化育之¶
妙陽行隂具萬理樞要是曰天道體用弗遺式昭化源用𣗳¶
學基有倬君子夙著徽羙内功既加外聞益侈積乆發弘上¶
簡　帝𠂻峻爵穹官日𦤺顯融　君恩如天無不覆燾¶
昧昧思之非忠莫報徃佐方嶽審其政機大見設施春煦秋¶
<pb:KR4e0004_SBCK_039-4b>¶
威孰滯盍䟽孰蠧盍剪孰才盍登自邇及逺此非外鑠實善¶
之推成己成人庻其在兹我著我辭徴厥名字掲諸座隅以¶
示籖史¶
　　鳳陽單氏先塋碑銘¶
前兵部尚書單公安仁來謂濂曰安仁之姓相傳岀于周單¶
伯之後子孫世居臨濠臨濠今改為鳳陽自五世祖譜牒失¶
記不知何時來遷自髙祖二府君妣劉氏曾祖四府君妣李¶
查二氏而下始見載述然而曾祖至于祖父皆合塟鳳陽縣¶
之延𨹧村三塋同域繚以周垣植以松栢外立髙楔表署名¶
號嵗時𥙊祀惟謹惟我單氏世以耒耜書詩為業敦崇本基¶
惟務檏質不識末俗侈靡事恂恂欵欵不能以辭氣加人人¶
或見侮輙遜避而巳故於州閭之間並無所争訟衣食有贏¶
餘内以仁三族外以周婣友不復為自蔵計家法素謹男畊¶
女織外皆不知有其它鄉人觀感多薰為善良焉先徳之忠¶
<pb:KR4e0004_SBCK_039-5a>¶
厚者甚衆安仁不及聞其詳今也幸逢維新之朝沗&KR0013;官使¶
皇上念及舊勲𠡠贈大父青亞中大夫濟南府知府輕車都¶
尉追封南安郡矦大母鄭氏追封南安郡夫人父榮嘉議大¶
夫禮部尚書輕車都尉追封南安郡矦母王氏追封南安郡¶
夫人¶
天恩深厚賁及泉䑓而塋閒&KR0590;棺之石未有刻文茲非闕典¶
歟敢具書以為吾子請濂受書讀之不&KR0116;歎曰嗚呼天之於¶
善人其報施也如吹之必寒&KR0821;之必温此古今之恒理幽顯¶
之通符也今以單公之事而&KR0026;益可徴驗不誣濂與公交㳺¶
十有七年知公之勲業為最詳苟不附書先徳之後何以白¶
前人積累之深而垂&KR0073;於後昆㢤雖昧於造文之體不暇䘏¶
也公少有志事功雖為府史晝夜以洗寃澤物為事當至正¶
&KR0605;邜江淮兵起剽&KR1025;相屠劉氏遑遑無所寜居公奮然曰丈¶
夫當岀竒剪㓂可坐視父母之&KR0022;淪覆耶遂椎牛釃酒率健¶
<pb:KR4e0004_SBCK_039-5b>¶
少年與飲整部伍嚴噐械教以坐作擊刺之法不一月間從¶
之者数萬人新建壁壘横亘三十里㓂至&KR0186;曵旗鳴皷大呼¶
追殺俾無留行乃止退則閉柵自守老弱襁&KR0018;依為保障者¶
累十千家當是時豪傑角立割土疆擅號令者比比而是乙¶
未秋公遂移兵廣𨹧以&KR0026;變且曰此軰皆為人作驅除爾真¶
人之興氣𫝑自與恒人殊丙申冬公見¶
皇上威徳日盛綂六師而下金𨹧公曰向所謂真人者此真¶
是巳乃率部曲而歸之¶
上大恱明年命戍鎮江公嚴飭軍伍益自振厲敵兵不敢侵¶
境居&KR0010;餘㑹¶
朝廷始立提刑按察司以㢘紏不䖍¶
上選公為副使巡行浙水東悍將獰卒横賦民糧曰寨糧務¶
朘剥以蠧民公一寘於法金華民有訟其邑丞受白金者公¶
詰之曰頗聞爾丞賢爾細氓也奈何犯分而訐之即圗白金¶
<pb:KR4e0004_SBCK_039-6a>¶
短長圎方形來上圗上蔵弆復命諸左證圖之人人殊公曰¶
是非誣耶衆環目相頋無一語遂以其罪抵訟者告訐之風¶
為衰辛丑陞按察使東方肅清莫敢譁甲辰徴為中書左司¶
郎中時江淮甫定軍國庻務棼如亂&KR0093;公佐太師李韓公參¶
錯裁断日就綂緒事以無滯¶
上益竒信之吴元年丁未閩浙中原漸平營建城闕宫殿脩¶
朝享服御儀物廷議可任其責者遂奏公為將作卿公精敏¶
多智凢所制量皆中法不苟明年戊申是為洪武元年¶
上即皇帝位陞公嘉議大夫工部尚書仍領將作事二年夏¶
改兵部公宅心中正能聲彰聞公年已六十有七自以精力¶
衰孱請𦤺其事¶
上閔其勞從之贈田三千畆牛七十角仍給尚書半禄飬其¶
終身公退卜儀真珠金沙結廬以居六年夏¶
上念公舊勲復¶
<pb:KR4e0004_SBCK_039-6b>¶
詔中書起公為山東行省參知政事公詣　闕力辭而止八¶
年復頒致仕誥加公通議大夫盖異数云嗚呼公之事皆濂¶
所目擊者苟或有所拘泥而失書則公之勲業不暴白於世¶
公之勲業不暴白於世則所謂先徳者𨼆而弗昭矣其可乎¶
㢤其可乎㢤公娶趙苪二夫人生子男子凢七鑒鎧雖蚤世¶
鑕擢　皇陵衛千户所鎮撫餘&KR0002;鉞釣銘銓皆亦嶄然見¶
頭角矣&KR0010;時持酒以酧先塋相率而讀濂文則曰吾翁之顯¶
融自我先世遺之也我等將取法焉然非遭逢¶
聖人在上亦何以聚精㑹神成功名之㑹㢤我等尤不敢忘¶
是則忠　君孝親之心油然而生矣它日州里之人過而讀¶
焉其感激亦如之四方之材士大夫過而讀焉其奮發又如¶
之則濂文為忠孝&KR0134;者夥矣非止為單氏一門光榮而巳也¶
公字德夫自號爲寜山今年七十有二其氣體猶康徤也銘¶
曰¶
<pb:KR4e0004_SBCK_039-7a>¶
物之積也不厚則其發也弗能弘譬諸於雲起自膚寸及其¶
積也氤氲黤黮可以沛甘霖而資西成又譬諸水起自㳙滴¶
及其積也瀰漫浩瀚可以&KR0018;萬斛之舟而利渉焉甚㦲積之¶
為功也單氏世為善良自累葉馴𦤺於兵部公其積之也厚¶
矣所以功成於時名遂於後貤贈所覃上及二代天之報施¶
善人之家可謂至矣是冝大書深刻於先塋之碑所以昭聖¶
澤表賢嗣以勵於人人焉¶
　　符氏世譜記¶
惟符氏出自&KR0078;姓魯頃公之孫足仕秦為符壐令因以為氏¶
至晋吴興大守雅遂望出琅琊琅琊之後分布於江淮間至¶
&KR0002;符氏則本姒姓有扈氏子孫奔西戎世為巨酋乃姓蒲氏¶
蒲洪以䜟又改為符符與符實夐然不同也今符氏有世居¶
㐮陽者宋末通判建昌軍遂遷南豐至季祥者益以書詩為¶
業季祥生一子伯瑞伯瑞生二子𡊮州路知事德懋南豐州¶
<pb:KR4e0004_SBCK_039-7b>¶
醫學録德章德茂生三子國禎國才國噐徳章生二子元貞¶
仲叔國禎生二子信善國噐生一子顯仲叔生一子玄善今¶
名文昌其字為孟庸為人温煦慈良州縣以為可用貢于朝¶
選為儀曹行人滿三載擢為同文局使予觀儀曹時文昌承¶
事左右間來拜曰文昌痛念兵燹中先父棄&KR0162;舘舎文昌之¶
年猶未弱齡朝夕奔走乎西東而数世兆域既日就蕪沒宗¶
系之傳亦失於徴考文昌實懼之&KR0133;為記其綱於前至於諱¶
某字某娶某氏生㡬子塟某䖏夀&KR0002;干咸備著於後庻㡬可¶
示後昆非藉先生之&KR0194;靈未知其可也敢請自時厥後𠕅言¶
之三言之復数言之言輙涕泗雙下予惻然憐之嗟夫古之¶
所甚重者譜牒也三世不脩譜謂之不孝夫孝者莫先於敬¶
身身之所從來可不知歟能知其所自出尊祖敬宗之心當¶
油然而生矣魏晋以來圗譜有局郎令史設官所以稽其貴¶
賤慎其昏婣辨其親踈其事為&KR0057;嚴又不特如前所云而巳¶
<pb:KR4e0004_SBCK_039-8a>¶
也文昌有志於此亦可謂知其本者矣予老多病謝絶求文¶
者有如避讎今特為文昌析符符之不同而并著其世系之¶
略者無它惇本也¶
　　蘭𨼆亭記¶
蘭𨼆亭者餘千葉君華卿之所築也華卿性清脩不與塵坌¶
交并皦皦然屹立物外雖身居城市中儼&KR0002;重山宻林青猿¶
白鶴時給使乎左右也然物觸其前無以愜其意輙視之如¶
粃糠自以為幽芬逺聞而𩔖貞人節士之操者惟蘭為然乃¶
藝百本於層楼之下圓盆方甒羅列乎後先當春日始和東¶
風烻烻動人蘭於斯時玊茁其芽而紫蘤翹然其顛清馨襲¶
鼻雖海外名香旃檀婆律之屬不足喻其髙韻也華卿日繞¶
百逥神凝而形忘暢然自得乃舞而歌曰采蘭&KR0006;采蘭白煙¶
蒼莾&KR0006;生暮寒望羙人&KR0006;不徠撫瑶琴&KR0006;誰與弹既而有肥¶
遯君子聞徃而&KR0435;之曰勿謂人逺河可渉只勿謂山髙磴可¶
<pb:KR4e0004_SBCK_039-8b>¶
陟只聲氣之同為相求只歸視吾亭蘭正柔只華卿遂相與¶
肆筵設席以為驩至夕乃休無&KR0010;不如之蘭雖草之屬亦似¶
觧華卿之意一榦之間持發雙葩以獻其妍流聞禁林虞文¶
靖公掲文安公咸見於聲詩名曰瑞蘭後十年天下兵辭華¶
卿扶携耄倪避地臨川山中一去不返者十五春秋及夫六¶
合廓清華卿始旋故里其楼與蘭皆化為椔翳華卿慨然如¶
失良友&KR0205;即其遺址建亭植芳蘭速客嘯咏如&KR0004;或勸之曰¶
不仕無義子奈何溺是而廢恒經乎華卿曰年少時亦頗有¶
志於仕自與世味酸醎不相入遂&KR0300;分於蘭如金石交今素¶
髪垂領矣尚復何云㦲州里遂號之為蘭𨼆且以名其亭云¶
華卿之子清苑令秀實天性至孝報政將歸省思有以恱親¶
之意徴為文以記其亭予聞王度記云古者之摯天子鬯諸¶
矦熏大夫蘭士&KR0649;皆取其物有香燥濕而不變者也蘭則生¶
澤中廣而長節節中赤髙四五尺漢諸池苑及許昌宫中種¶
<pb:KR4e0004_SBCK_039-9a>¶
之以䧏神或雜粉中蔵衣皆取其芬芳爾傳曰佩帨茞蘭亦¶
言其華葉俱香而可充佩愇者也&KR0002;今所藝之蘭香則香矣¶
華質易萎與凢葩等何以為佩㢤且鬯則欝金熏則零𨹧香¶
&KR0649;則白芷三者咸可佩胡為今蘭獨不然乎近代紫陽方囬¶
考訂極精而蘭則今名千金草及孩兒菊今蘭實古&KR0091;川續¶
㫁其言累数百言而不止予亦未敢信其說也華卿𥊏蘭乆¶
大夫士過從者衆必當有以辨之雖然逹人大觀以物付物¶
而不泥於物苟辨之於錙銖豈所謂磊落之士乎華卿但取¶
蘭之馨可佩與否何暇深計也予性亦愛蘭所居青蘿山不¶
能得嘉種因懸趙孟堅所畫於壁旦岀而夕入焉芳馨之氣¶
冉冉逹於四座此無他于心中有蘭而觸目鼻者未甞無蘭¶
韓娥去而歌聲在耳曹公詐而梅津生舌其理亦猶是也華¶
卿有學之士予故以此質之且記於亭壁明年謝事而歸當¶
見華卿餘干江上以厠肥遯君子之末尚能製猗蘭之操使¶
<pb:KR4e0004_SBCK_039-9b>¶
使善琴者弹之¶
　　梅府君墓誌銘¶
府君諱𦤺和字彦逹姓梅氏梅本子姓其先梅伯爲殷紂所¶
廢周武王既伐紂封伯諸孫黄梅號曰忠侯遂以梅爲氏世¶
居楚鄭間後避新空之亂散䖏閩中其因仕而占籍宣城者¶
則府君十七世祖諱逺者也十世從祖詢仕宋至翰林侍講¶
學士出知許州九世祖尭臣字聖俞以詩名天下氣完力餘¶
演肆而老勁王文康公見之嘆曰三百年無此作矣&KR0004;從父¶
&KR0315;&KR0024;太廟齋&KR0048;累遷尚書都官貟外郎以終自是子孫䆮盛¶
咸繅藉乎詩書多有擢進士第者文物盖彬彬云曾祖某祖¶
師哲父徳明妣汪氏大節公澤民之女弟也府君生而俊朗¶
嶷然異群童稍長大父授以上古之書輙能講其說操&KR1152;屬¶
文五采翩翩然可觀大父殁復從文節公學春秋爲舉子業¶
巳而兼通易與詩鄉先逹張君師曽兄弟問學雄深人號爲¶
<pb:KR4e0004_SBCK_039-10a>¶
二張毎竒府君折軰行為忘年交過從講索殆無虗日府君¶
聞譽四流僉謂場屋之先登者必府君也数𢧐藝数不利府¶
君歎曰吾之文非不如今人彼藉吾殘膏賸馥者取青紫如¶
拾芥而吾乃轗軻&KR0002;是非命也夫非命也夫於是棄去肥遯¶
於城南益取春秋而研精之辨其世變要其指歸著春秋𩔗¶
編十二卷名門右族慕艶其聲光争欲聘𦤺為弟子師府君¶
以親老謝不徃而問道考徳者日相踵于門府君悉攝其觕¶
踈入於宻微而後巳㢘訪使者東平王公士熈燕南吴公鐸¶
咸來諮詢治道府君以風俗盛衰人心臧否為言二公深加¶
敬嘆毎有疑難必下禮質之元末政亂烽火相連方嶽重臣¶
有來鎮是&KR0022;者屡遣使者䀻府君入幕府參賛軍事府君知¶
其不足輔辭不赴&KR0004;侍講都官二墓及𥙊享之祠皆為豪有¶
力者所侵宗人屡訴於有司賂遺旁午歴十二春秋不能决¶
府君力白部使者復之府君家素貧事親盡禮及沒三年不¶
<pb:KR4e0004_SBCK_039-10b>¶
御酒&KR0079;鷄&KR0004;鳴衣冠坐堂上秉燭逹旦令子弟奴隷各從其¶
事無敢惰者故能𠑽拓其先業宗族鄉黨皆遇之有道人有¶
不平赴愬於庭府君片言直之皆心服而退至正乙未府君¶
避兵寜川山中明年丙申四月二十五日竟以一疾不起享¶
年五十有七又明年戊戌某月日返塟於郡南長安鄉盤石¶
之原從先兆也府君娶崔氏子男子三長士熈以學行入仕¶
知大同渾源州以政事聞今陞陜西承宣布政使司正理問¶
次煥次䁀慶皆蚤世子女子三長歸同郡劉安義餘皆先逝¶
其著書所謂春秋𩔗編者與耕槀十卷毁于兵士熈蚤夜痛¶
心疾首力欲&KR0071;先緒既於故址堂扁之曰存畊復持史官朱¶
芾所為状拜予禁林請銘其下棺之碑予嘗過宣城郡守楊¶
君觀出郊而迎同登疊嶂楼眺𨹧陽敬亭之勝慨然動景行¶
先哲之思梅氏為宛𨹧望宗因訊其後裔何如楊君&KR0205;以府¶
君為對欲求見之巳作圡中人乆矣今覽状知府君羣行鑿¶
<pb:KR4e0004_SBCK_039-11a>¶
鑿可&KR0091;而又能護先冢於三百餘年之後君子之澤孰謂其¶
不深長也㢤是冝銘銘曰¶
惟宣之梅族望焞焞世多顯才有盛無衰入講禁垣出典大¶
藩大藩言言&KR0071;之惟艱孰昌於詩震撼四夷位則孔卑名譽¶
交馳澤流至今有嗣其音秉心淵沈如百錬金我冑我經我¶
文我兵旗幟精明莫能先登命也奈何芝生巖阿既采且歌¶
委委蛇蛇繡衣焜煌諮詢憲章告以否&KR0391;肻矯而亢苟非其¶
人掩耳不聞亂如&KR0093;棼誰賛爾軍厥志未終遘此閔凶下有¶
幽宫馬鬛其封穹碑勒銘炳&KR0002;丹青載&KR0045;徳馨來裔是徴¶
　　恭題豳風圗後¶
臣濂侍經於¶
青宫者十有餘年凢所蔵圗書頗𫉬見之中有趙魏公孟頫¶
所畫豳風圗前書七月之詩而以圗&KR0071;其後¶
皇太子覽而善之謂圗乃方帙恐其開闔之繁當中折䖏丹¶
<pb:KR4e0004_SBCK_039-11b>¶
青昜𦤺損壞命良工装裭作卷軸以傳悠乆屡下令俾臣題¶
其末臣聞之七月一詩序者謂周公陳王業以告成王故備¶
悉稼穡之艱難自于耜而舉趾自播榖而滌&KR0163;以至上入執¶
宫功莫不纎悉備具而紅女蚕績之勤&KR0071;焉嗚呼國以民爲¶
本而民之至苦莫甚於農有國家者宜思憫之安之宋之儒¶
臣真徳秀有見於斯甞請于朝欲繪農夫紅女勞勩之状掲¶
之宫掖布之戚里使六宫嬪御外家近屬知衣食之所自來¶
盛矣其用心也恭惟¶
皇太子殿下天賦懿徳仁孝温文而&KR0057;留意於農事毎於禁¶
中蓻植麥禾以觀其成則其憫小民勤勞固不待周公之告¶
而後知然而此心易發而難持自古賢君恒存敬畏至以朽¶
索馭六馬譬之願¶
殿下之心朝夕如覽圗時則四海乂安無一夫而不&KR0013;其澤¶
盛徳大業必將度越成王無疑矣臣年雖耄日切望之因推¶
<pb:KR4e0004_SBCK_039-12a>¶
徳秀之意備書萹終以竭犬馬之誠云洪武九年冬十一月¶
壬午具官臣宋濂謹記¶
　　元贈進義副尉金溪縣尉陳府君墓銘¶
予在禁林四方賢士大夫咸辱與交多以冢上之文為請予¶
憤蘇氏矯枉過正以銘墓為嫌毎詢孝子慈孫之志輙濡毫¶
為之江右陳聞時客授丞相府亦持國子𦔳教曽君士朂所¶
為状來謁銘嗚呼聞遇予持厚何敢靳一辭不發其先徳於¶
幽潜耶按状府君諱天錫字國&KR1688;姓陳氏其先出陳冝都王¶
叔明之裔有諱伯宣者辟地泉州巳而自泉徙江州之徳安¶
子孫同居十餘世旌號為義門九世祖珹又自徳安徙撫州¶
臨川之安寜鄉其里曰唐正曽大父宋鄉貢進士以忠𠕅遷¶
鄉之槎溪里祖鴻翼父從龍母李氏府君生三&KR0010;而孤依母¶
夫人以居暨長氣貌雄偉不屑為流俗媕娿事出言特論意¶
度豁如也元至正十二年壬辰大盗起江漢間郡縣相&KR0071;䧟¶
<pb:KR4e0004_SBCK_039-12b>¶
聚落民争掲竿為旗以應㓂府君頓足曰事急矣奈何即躍¶
馬入郡城白監郡完者帖木兒曰天錫先世以義聲著吴楚¶
間今天下大亂賊以紅帕首呼嘯成群所蹴踏䖏絶無一人¶
禦者天錫雖不才誓竭忠以報國家自度鄉里徤兒一呼之¶
間可得千人甲胄糗糧當一一自給不以煩縣官教其坐作¶
擊刺進退之法可用或守或攻惟明公所命監郡為之驚喜¶
曰此竒男子此竒男子即署文牘遣府君間道白江西行中¶
書時司徒道童為平章政事即從所請奨勵者甚力府君還¶
朝夕聚兵訓練如前謀五月二十四日帥之以援郡城敗𠟵¶
盗胡志學於城西白鷺渡六月四日進賢㓂大掠城東桂塘¶
府君分兵設為四覆待之期以鉦鳴為&KR0049;伏盡起先令&KR0016;兵¶
餌敵敵至即退二里所賊果追撃交𢧐方酣鳴鉦一聲伏兵¶
突出賊後殱戮無餘者省憲二府益竒府君之才檄靖安尹¶
黄紹與府君同討賊二十二日府君與紹次進賢縣直𨼆鄉¶
<pb:KR4e0004_SBCK_039-13a>¶
鄉有韓家砦㓂之窟宅堅深未昜㧞雖攻以銳兵毎不利府¶
君欲以乆困之紹曰鼓行氣壮將㓂是剪公欲坐老我師耶¶
&KR0205;揚旗挑𢧐府君止之不可仰天歎曰師出以律今𢧐不擇¶
利雖頗牧不能建功吾不知死所矣賊見官兵新至人馬俱¶
疲鼓譟争四出府君注矢弯弧獨當一面賊至輙殪之轉闘¶
田間時秋禾垂熟馬饑亂走府君中流矢亟下馬㧞刀與賊¶
歩𢧐連斫十餘人衆賊易府君之獨也急趨之府君欲退為¶
禾穂所&KR0482;遂遇害年始五十七云事聞特贈金溪縣尉階進¶
義副尉府君讀書務通大義不事辭章浮藻嘗語人曰君子¶
當真知實踐喋喋空言何&KR0024;於事功當時公卿大夫咸與之¶
逰而掲文安公徯斯&KR0057;號為知巳而逺近名士&KR0002;同郡孫君¶
轍危君素葛君元哲番陽李君存祝君蕃豫章楊君鎰皆使¶
諸子執贄徃從之㳺期學必成乃巳府君家雖豐輕財好施¶
與州里有空乏者必周䘏之未甞有徳色聞府君之殁識與¶
<pb:KR4e0004_SBCK_039-13b>¶
不識皆澘然出涕府君夫人進賢楊氏也諱叔真世為儒家¶
其曾祖仲愽與子龍尾同舉進士祖天璧父居仁母支氏九¶
&KR0010;失所恃即歸于陳其姑鞠育之夫人天性慈順事姑以孝¶
聞姑年八十而終夫人亦年垂六十痛姑死㡬不能丧雖丁¶
兵戈殘毁之餘棺槨衣衾皆極其精緻且曰老姑以女遇我¶
其殁也敢不以丧母䘮姑之禮兼報之乎君子以為賢當府¶
君之殁夫人痛不得屍還塟欲自盡者数矣重以姑在不忍¶
言夫人既塟姑乃聚府君衣冠爪髪蔵諸櫝中泣謂諸孤曰¶
汝父存時吾侍巾櫛一爪一髪未嘗敢棄遺爪髪之存即汝¶
父體魄之存也待吾他日身殁當并冠衣與吾同穴塟庻幾¶
後世不以汝父為虗壙也諸孤亦泣而識之今洪武三年&KR0605;¶
亥七月九日夫人年七十七亦以一疾卒六年癸丑正月四¶
日聞遵遺命合窆于烏槎原水口山祖塋之側去家不二里¶
而近府君生三子長式次庸舉茂才為桞州路儒學正皆先¶
<pb:KR4e0004_SBCK_039-14a>¶
卒次即聞通尚書以文詞徳行有名于時孫男九人曰崇先¶
卒曰石曰楔曰謀曰位曰儉曰倣曰侁曰鑑孫女六人適胡¶
琮饒鶴萬梓文彬黎應辰胡泰曽孫男九人曰括曰援曰鄧¶
曰拂曰挺曰囬曰授曰拱曰申如曾孫女十一人適王某王¶
某王某周某餘㓜在室嗚呼君子之澤何其演迤而深長㢤¶
府君之先能以義聚族而居聲聞赫奕光照史冊世之相去¶
雖逺子孫復能推義為忠期與國家殄㓂則其所志甚大非¶
直欲保族里而巳其功之不成則天也昔人有云作文當有¶
闗世教有如府君之行其謂之無關於世教可乎是冝銘銘¶
曰¶
天地大經曰義與忠丕建人極廓牗民𠂻前聖敷訓為世鉅¶
防孰遵行之其道弥章九江有陳合族而食流澤沛滂炳焕¶
今昔元季政龎亂生楚&KR0416;綘巾跳踉執戈以狂有烈丈夫秉¶
氣飛獰嚼齒罵賊誓不俱生躍馬入城揖拜上官披陳肺肝¶
<pb:KR4e0004_SBCK_039-14b>¶
肻避險艱赤手一呼從者及千獸盾蛇矛𫝑將壓山揚旗出¶
逐㓂駭而奔是屠是劉勇氣益振疇昧先㡬謀或乖違我以¶
死抗我志敢&KR0549;人誰無死死能爲國不沗厥家身又惶䘏其¶
氣之雄不随物遷營魄來歸有風泠然&KR0438;髪雖微與四體同¶
既𣗳而封松楸欝葱巫陽下招勿之四荒幽宫是蔵有永其¶
康¶
　　書畦樂翁事¶
畦樂翁延名姓王其字爲與齡廬𨹧人沂公七世孫也生平¶
有逸趣當得意時物我齊𡨕不知天地之爲大日月之爲明¶
山嶽河海之爲髙深也或登髙騁望或曵杖長歌或呼酒縱¶
飲翛翛然自比扵葛天氏之民如是者有年一旦忽卜居豫¶
章東湖上欲起徐孺子與之㳺駕雙烏犍衝雲而耕圡脉壅¶
起虗攅&KR0002;積塵翁荷鍾經營析爲九區伍伍相比皆斸成小¶
窪取嘉&KR0188;藝之新雨過緑甲浮頭如旋螺巳而怒長翠光方¶
<pb:KR4e0004_SBCK_039-15a>¶
匀凝望皆一色翁欣然自得曰二氣絪緼徃過來續徃者不¶
知其所徃來者不知其所來徃者固陳來者復新新陳相因¶
如環之循今吾畦之青萌孰知為黄之所基乎基者萌之始¶
萌者基之終逹人於此大觀終之始之始之終之非始非終¶
惟始惟終可以一古今可以混彭殤可以同晝夜矣盖人生¶
百齡萬中得一七中加竒千中得一或五六十固比比有之¶
然不免於孩提𦤺夭於襁褓者亦衆矣奈之何㢤壽者自夀¶
天者自夭吾未嘗夀之夭之也憂樂之間寜知夫夭者不為¶
夀而夀者不為夭耶今&KR0026;吾畦而日渉之一盛一衰則妙理¶
悉具焉故其樂有不可得形容者矣藝&KR0188;云乎㢤藝&KR0188;云乎¶
㢤翁言流聞四方有識者咸以為知道競謁翁問其故翁不¶
得巳示之曰勿小吾圃隂陽之理著焉勿小吾身心中具天¶
地焉具天地於一心著隂陽於一圃六合雖廣孰加焉子&KR0002;¶
規規求於形迹之間則醯鷄以甕中為天爾何暇與大方之¶
<pb:KR4e0004_SBCK_039-15b>¶
外㢤子休矣子休矣為說者曰吾聞江右有徐孺子者其清¶
風𨼆操夐出千古見諸史冊惜乎不載其言論風㫖無以探¶
索其緒餘今聞翁之言察其行事其殆聞孺子之風而興起¶
者歟然翁少&KR0018;才氣客逰諸公間以文墨議論見&KR0091;譽度其¶
志亦欲施諸事功者今&KR0002;是其殆以時進退者歟以時進退¶
則㡬乎道矣予故具列于萹以示知翁者¶
　恭題　御製命桂彦良職王傳勑文後¶
皇上以上智之聖延覽英傑置之庻位知人善任誠近世所¶
未有洪武十一年　詔以太子正字桂彦良為晋王傳且親¶
御翰墨為文勑之識謹身殿寳其子中書舎人慎装潢成¶
卷請臣題其後臣惟古明王之待重臣&KR0194;之以爵告之以言¶
者有之矣然其時之文多述於代言之人求其出於親製者¶
不可得也親製者如漢武之於吾丘夀王荘𦔳者有之求其¶
褒許𨺚至教告深切如此者不可得也臣與彦良同朝且同¶
<pb:KR4e0004_SBCK_039-16a>¶
官東宫甚乆彦良之爲人淳篤和易有長者風當今廷臣鮮¶
見其比¶
上嘗以儗臣濂雖臣亦自以爲不及也今　勑文以善學孔¶
孟&KR0091;之而望以王佐之業傳所謂知臣莫&KR0002;君其此之謂歟¶
雖然今以職爲相𫝊者凡数十人¶
上未嘗以言爲賜或賜以言未嘗以稱彦良者許之也彦良¶
獨蒙¶
聖知&KR0002;此之至安可不思報乎具簿書綜獄訟他人能之者¶
上不以責彦良亦非彦良之所以報¶
上也必也輔　王以徳義迪　王以忠孝使晋國有泰山之¶
安¶
賢王有明哲之譽而彦良之名亦相與流於千萬載此豈非¶
上之望於彦良者歟彦良其可不勉歟　翰林學士承　㫖¶
嘉議大夫知　制誥兼脩　國史兼　太子賛善大夫臣宋¶
<pb:KR4e0004_SBCK_039-16b>¶
濂謹識¶
宋學士文集卷第三十九　翰𫟍别集卷第九¶
