# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.511797
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0229-030宋學士文集-卷第三十.
<pb:KR4e0004_SBCK_030-1a>¶
宋學士文集卷第三十　翰𫟍續集卷之十¶
　　傳法正宗記序¶
表大法之真傳起羣生之正信宜莫如書然而真丹身毒相¶
去絶逺梵語華言重譯或殊况屡遭㓕斥之禍生乎其後者¶
必蒐羅墜逸徧&KR0026;㑹通然後能定是非之真謏聞之士苟𫉬¶
窺其一偏遂執為&KR0192;然之論斯亦過矣嗚呼闢邪&KR0003;之膠固¶
伸正議於千載之下不有先&KR0116;學者將何𫠦從㢤昔者濂讀¶
湼槃經及智度論頗知釋迦文佛以正法授迦葉世世相傳¶
具有明證故自前魏支彊梁樓至洛邑譯續法傳自七佛至¶
二十五祖婆舎斯多而止東晋佛䭾䟦陀羅至廬山𫠦譯禪¶
&KR0052;自迦葉至二十八祖逹摩多羅而止逮夫後魏之時崇道¶
屏釋而沙門曇曜蒼黄逃竄單録諸祖之名匿岩穴間僅及¶
二十四祖師子尊者而止佛運重啓曇曜進為僧綂吉迦夜¶
等遂因之為付法藏傳其去前魏巳一百九十餘年東晋亦¶
<pb:KR4e0004_SBCK_030-1b>¶
六十二年矣東魏那連耶舎至鄴復備譯西域諸𫠦傳授事¶
跡其次第與禪經不差毫髮則全闕之分有不待辯而自明¶
矣唐興曹溪大弘逹磨之道傳布益衆義學者忌之而神清¶
為甚乃㩀法蔵傳𫠦列謂師子遭難絶嗣不傳猶以為未足¶
誣迦葉為小智不足承佛心印指禪經實後来傳㑹難以取¶
徴而好論議之徒紛紛而起矣宋明教大師契嵩讀而病之¶
愽采出三蔵記洎諸家紀載釋迦為表三十三祖為傳持法¶
一千三百四人為分家略傳而旁出宗證継焉名曰傳法正¶
宗記復畫佛祖相承之像明其世系名曰定祖圖申述禪經¶
及西域諸師為證以闢義學者之妄名曰正宗論共十二卷¶
其衛道之嚴凛凛乎不可犯也濂&KR0060;聞之太平真君之七年¶
魏太武用崔浩言宣告征鎮佛像胡書皆擊破焚燒當是時¶
諸種經論多煨燼之末屋壁之&KR0055;蔵盖至扵乆而後出以此¶
&KR0026;之曇曜之流固未必能見禪經至扵諸師之論義學者亦¶
<pb:KR4e0004_SBCK_030-2a>¶
未必得盡聞之顧執一時單録不全之文而相為垢病猶將¶
十指而掩日月之光一口而吸滄&KR0538;之水多見其不知量也¶
大師之辨析夫豈得已者㢤甬東祖杲禪師以誠䔍契道汲¶
汲焉唯恐法輪不運合衆縁重刻以傳嗚呼書不流通與無¶
書等大師固有功扵宗乘而杲公之為則又有功扵大師者¶
也皆不可以不紀因追序其作者之意扵首簡云¶
　　西甌黄氏家牒記¶
黄本陸終之後受封扵黄&KR0002;春秋𫠦書黄人是也其後為楚¶
𫠦㓕散居江淮間以囯為氏在宋之季有諱定者家&KR0045;之六¶
合為兵馬副都監元兵攻&KR0045;定同大將與之鏖𢧐敗績挈妻¶
孥踰濤江居䖏之龍泉㑹㐮愍公唆都帥師攻䖏定復隨州¶
兵出𢧐至九里潭力屈就擒唆都命褫其衣反接于樹彎弓¶
而向之曰速降速降不降矢貫汝心矣定毅然弗為動定季¶
女南金聞之獨泣曰女子緩急無用理誠不誣妾雖不才忍¶
<pb:KR4e0004_SBCK_030-2b>¶
見父入&KR0017;籙乎乃脫簮珥蓬首垢面走馬謁唆都曰將軍平¶
江南一才一藝冝不忍棄妾父有大將之畧柰何寘之死地¶
即死愈堅池敵心扵將軍甚無益也故妾含恥耒言將軍苟¶
不聽妾請與父同死誓不獨生也唆都義之即命釋其縳俾¶
&KR0674;麾下同掠地閩中&KR0096;授忠武校尉建寕路下千戸且命統¶
精兵擊延平之沙縣定嘆曰吾宋臣也不能死其顙有泚矣¶
柰何加兵向之乃引疾固辭寓建寕之甌寕將終老焉後五¶
年復擢泗州五河縣尹階承務郎未及代又棄官歸以壽考¶
終塟城南蓮華池上定娶某郡連氏生四子世部世衡世得¶
世虎世衡郢復翼緫把緫把軍職也世虎有勇力能以手握¶
巨竹破之世衡獨有後餘皆無傳世衡亦娶連氏生三子義¶
夫老柱細良歿塟夀山之原義夫字世忠娶建安陳善足生¶
四子同壽衆嘉如滿普保歿塟聖佛壇之岡同壽衆嘉蚤夭¶
如滿字子謙娶建安張鼐生四子仁義智貴仁字淵静以易¶
<pb:KR4e0004_SBCK_030-3a>¶
經舉鄕貢進士名列苐四以温純&KR0014;詞章選為太常賛禮郎¶
階將仕佐郎娶泰州張蕙義字永宜智夭貴字用和王氏出¶
也普保字居德年十六郡庠&KR0059;試輙先列巳而深通易經應¶
書鄕闈遂有薦于朝者授忠州鄷都丞娶某郡張㳤壽生二¶
子炳烔炳蚤夭老柱好武藝娶某氏生一子閭其𫠦習如其¶
父歿于軍細良娶某氏生一子某&KR0004;義夫既歿如滿八&KR0010;普¶
保四&KR0010;家事絶艱辛陳氏以黄乃䆠族氷雪自守越五年其¶
外伯父馮翁力奪其志適里之同姓黄清字寒潭實桂甫之¶
子宋孔目官某之孫鞠育二子擇名師傳授以詩書不翅親¶
父二子亦感其恩能孝飬之生事塟𥙊終身無違者清之弟¶
浄旣生子珉珉復生子福慧矣孔目之宗當不墜如滿乃還¶
奉五河君之祀其子仁甞&KR0025;予學明&KR0052;間脩其家牒使後人¶
有𫠦扵考請予序之予聞氏族之學昔人𫠦甚重𫠦以明同¶
異辯親踈别是非也盖氣血相貫喘息相通唯正系之傳則¶
<pb:KR4e0004_SBCK_030-3b>¶
然儻以他氏參之此即莒人之㓕鄫不可不慎也寒潭固同¶
姓其家承胤旣有其人子謙之自禰其父斯近禮巳况五河¶
君以武顯而居德及仁方以詩書起家易武以文&KR0057;可見&KR0014;¶
亢其宗者其顯融盖未艾也故弗辭而爲之記詩有云子子¶
孫孫勿替引之黄氏之後人益思其自慎者㢤¶
　　故麗水葉府君墓銘¶
括之葉氏世居松陽卯山至唐銀青光禄大夫越國公法善¶
始以道術顯宋&KR0004;有諱備者&KR0025;夘山迁麗水之東里又至崇¶
信軍莭度使贈檢校少保夢得始以政學著夢得字少藴世¶
稱石林先生者也府君諱元顥字子西先生之十世孫氣宇¶
凝慤沉酣於六籍而旁溢諸史百家折𠂻羣聖人之&KR0003;故其¶
學粹然不雜以他岐端居&KR0002;思喜怒不形于色一動一静咸¶
撿押無違度雖經鑠石流金之候未甞𩀌&KR0227;衣而䖏下帷講¶
授弟子執&KR0052;者環立左右府君爲敷繹奥㫖攝其粗踈入於¶
<pb:KR4e0004_SBCK_030-4a>¶
宻微無不盎然𠑽足&KR0002;蒙大霧而行不知身之沾潤也然其¶
躬行&KR0057;力在父母側和婉其聲氣進退有容恒恐弗勝其依¶
戀慕愛之情津津然洋溢扵外暨歿哀毁骨立㡬至扵㓕性¶
終身孝慕不衰四時𥙊享必極其豊腆𫉬一珍品不薦不敢¶
食遇諱日之臨設席奠酒&KR0308;籩豆𦵔&KR0701;哭盡衰追想容聲竟¶
日乃已延平守項君棣孫郷友也毎稱之曰吾交人多矣生¶
事塟𥙊求無愧古昔者惟吾子西耳人聞之無異辭家雖貧¶
殺衣縮食塟宗黨十餘䘮有告急者輙視其有無給之過庭¶
之間&KR0057;善扵訓迪甞曰吾家自石林益衍書詩之澤接武䋲¶
䋲至今十餘世矣吾祖吾父挺然扵其中&KR0057;以種學績文自¶
任其遺編所存者可見巳故郷旦之評必曰儒紳之聮&KR0100;者¶
東里葉氏也吾朝夕以思唯寐始忘之爾等毋怠事累吾無¶
以見先人地下諸子聞之更相&KR0134;勵皆為文行士里閭取府¶
君以為則焉年旣高幅巾大衣&KR0310;裷扵烟霞泉石間嘯詠自¶
<pb:KR4e0004_SBCK_030-4b>¶
娱其樂道循理一出乎惟分之正士大夫多慕艶之故相率¶
號之為樂𨼆翁一旦遘疾復呼諸子謂曰吾今幸得全歸矣¶
生不𩀌父母死安可侼去之乎爾當歸吾骨先墓之側魂魄¶
或有知當謹執饔具之禮死且不恨言訖而氣絶至正甲辰¶
十二月十二日也壽六十八以某年月日塟墓在喜康郷上¶
黄之原曽祖懿生祖㤗亨宋太學生父浚母某氏娶趙氏先¶
九年卒生四子宗道守禮寅清冝壽守禮以明&KR0052;貢銓曹拜¶
&KR0101;察御史予雖不識府君幸與御史中丞青田劉先生㳺先¶
生盛稱府君歴世相仍之懿未甞不以為襲簮紱者不難而¶
&KR0014;傳經業者為難豈惟所習有轉移或不同盖亦有天道焉¶
自非畜之深發之逺未易以致於斯也善人之報吾將扵府¶
君徴之雖然府君端人也善士也孝足以奉親行足以厲俗¶
學足以&KR0116;後進古𫠦謂郷先生歿則𥙊之者其在斯人歟其¶
在斯人歟銘曰　括之𩔰族葉最有聞奕世書詩以逮于¶
<pb:KR4e0004_SBCK_030-5a>¶
君式遵遐&KR0100;載&KR0045;清芬隠趣恬漠文氣欝煴内外脩飭寤寐¶
克勤彼皷篋者從之如雲揚&KR0192;古訓辯詰道原爾杞爾&KR0922;我¶
鋸我釿小大異施期集于勲天道謂何少微夜昏八尺之塋¶
上生蘭蓀采以醸酒用酻君墳¶
　　棣州髙氏先塋石表辭¶
高氏出自姜姓氏族書謂齊太公六世孫文公赤生公子高¶
其孫傒為齊上卿與管仲合諸候有功桓公命傒以王父字¶
為氏考之春秋傳髙傒乃天子命卿其得氏在桓公前非有¶
合諸侯之功而後得氏也傒之前巳有髙渠彌高克為鄭大¶
夫則齊之高氏其先巳仕鄭亦非待傒而賜氏也氏族之學¶
乆廢其書要不足深信所可信者但知高氏出扵齊而已其¶
後裔滋蕃分布京兆河南華隂者為最多而棣州之有高氏¶
又自河南分也當金源之季有諱温者善&KR0016;射膂力絶人元¶
兵攻棣州温集民為軍搗退之以功授漢軍謀克佩銀印巳¶
<pb:KR4e0004_SBCK_030-5b>¶
<pb:KR4e0004_SBCK_030-5b>¶
戍平江玉因引疾歸山東力田以奉親如温之為或強起之¶
取世襲為子孫計輙𥬇而不荅娶岳氏生子曰珪字君章以¶
力本尚義稱其扵榮利淡然無所好族人&KR0018;官中錢至數百¶
緍計不知𫠦出珪傾貲代償或貧無衣及饑餓不&KR0014;出户者¶
多周之汲汲&KR0002;不足有𫠦貸者不收其子錢且戒子孫學耕¶
稼勿為吏胥其有惡德者不共兆域而蔵家教峻整清風凛¶
然也娶韓氏生男子三次子翥字伯舉讀書頗通大義輙棄¶
去遇駿馬不問直之髙下必市之挾弓矢跨行如飛中正鵠¶
不失毫髪有將家子之風事母能孝食飲必親甞衣衾則視¶
時燠寒而進退之元統癸酉&KR0010;儉大疫且四起道殣相望翥¶
買槥櫝瘞之其未死者作淖糜給之甞以泉布貸人人乆不¶
能償取其約劑焚去漫&KR0002;不復省至正中江浙行中書察知¶
翥之才行命隨石抹將軍　捕冦海上翥屡建竒䇿將軍¶
不&KR0014;聽巳而盗不可制方悔不用其言翥寡言𥬇與人交不¶
<pb:KR4e0004_SBCK_030-6a>¶
為翕翕熱乆而益親人自不忍厭之甞教其子云我家近海¶
濵以弓馬植門户田桑供衣食雖不多知書禮法素謹至今¶
弗敢墜爾曹益務為善毋貽祖考羞使它人稱汝為善士我¶
死目亦瞑不然雖日宰百羊馬享吾吾將不食而&KR0269;之矣世¶
以為名言娶呉氏生二子&KR0073;桂榮生甫一月而母亡懐孟馬¶
氏来&KR0071;其室為出装奩求保母乳之其視&KR0073;&KR0057;篤不翅&KR0002;巳¶
𫠦生北兵戍南圡者宗族給其衣費謂之封椿錢&KR0010;乆困不¶
支馬氏&KR0134;翥曰君雖在戍家既粗立矣又何以仰此為一族¶
咸稱為仁人至正壬辰秋翥移戍當𡍼桂榮勇冠一軍後三¶
年戰死金𨹧馬痛之亦成疾卒先是諸妣姚岳韓三氏皆以¶
孝事舅姑見稱而馬事&KR0071;母&KR0057;加撫弟妹至成人三十餘始¶
嫁生一子暉日夜迪以書詩至質衣以為束脩暉乃以學名¶
逮今六合載清　大明御暦遂入侍　青坊乆之擢囯¶
子𦔳教移磨勘司令陞　太子賛善大夫轉刑曹郎中遂¶
<pb:KR4e0004_SBCK_030-6b>¶
為福建行省參知政事累階中奉大夫云惟髙氏三世大墓¶
皆在棣州樓愽務南其原曰髙家庒唯翥死扵亂離㩲瘞建¶
業西門之外郊叢塜纍纍莫能辯其真其卒時則&KR0010;丙申四¶
月某日壽五十六馬之卒頗先扵翥實二月十九日壽五十¶
又三兵燹之餘又用浮屠法付之水火暉日夜念之淚落不¶
䏻收將從近代之禮蔵衣冠祖墓之側既請薦紳先生為之¶
銘而又徴予之文通志其詳予惟先祖有善而不能知不知¶
也知矣而不能&KR0045;之不仁也仁矣而紀載過於實不信也信¶
矣而不能要諸禮義則不可銘諸鼎&KR0212;而傳於孫子也有&KR0002;¶
髙氏三世以来皆以武顯至暉始以文易武名位日致顯融¶
而扵先德之念&KR0057;懸懸如饑可不謂之賢乎其賢謂何予前¶
𫠦謂五者殆皆無愧者也暉之子&KR0002;孫異日升諸塋域知世¶
德之不易必思有以&KR0108;發為武者則思横予樹纛折衝扵千¶
里之外為文者則思建綱叙倫而昭　熈朝之盛典斯不¶
<pb:KR4e0004_SBCK_030-7a>¶
&KR0018;暉之𫠦望也不然讀兹碑者其顙寕不有泚也㢤是為表¶
　　莆田四如先生黄公後集序¶
濂成童時即讀四如先生諸經&KR0003;見其立論精微鑿鑿過人¶
逺甚未甞不慕𧰟之稍長歴求先生之事迹然後知其淵源¶
之𫠦自而凝道之有方也盖先生居莆陽唐御史㴞十二代¶
孫世為儒家其父績師事𤓰山潘公柄復齋陳公宓二公實¶
考亭朱子勉齋黄公之高第弟子也先生夙承父訓年十二¶
試舉子業鄊校多占前列後二十九年始擢咸淳辛未進士¶
第調&KR0101;瑞安府比較務未上名公鉅卿争聘之為講師而丞¶
相江公萬里挽之&KR0057;力聲譽翕然動扵一時德祐乙亥冬始¶
之官與簽樞陸公秀夫遇陸公一見極噐之明年丙子杭都¶
巳䧟囯事不可為陸公趣先生至行都充益王府撰述官兼¶
䖏置使司幹辦公事改刑工部架閣以通直郎陞武學諭遂¶
轉朝奉郎囯子監簿兼福建路招捕使司都參議官先生皆¶
<pb:KR4e0004_SBCK_030-7b>¶
辭不就宋既改物歸𨼆重山宻林不與世接四方有受學者¶
先生為敷繹濂洛𨵿閩之&KR0003;而開導之其為文詞務以理勝¶
不睱如它文士馳騁葩藻以為工而當時求者紛如也門人¶
武夷詹清子𩔖次六經四書講義為六卷刋之而先生之子¶
元汀州路總管府知事&KR0922;又分記序墓銘字訓之属為五卷¶
而刋之先生年八十二而終遺文流落扵薦紳者尚多其曽¶
孫鄊貢進士至又裒集為十卷將刻諸&KR0922;介楚王府伴讀陳¶
子晟徴濂為序以傳濂聞㾾洛中微考亭未興艾軒林公光¶
朝獨倡道莆陽&KR0025;之者如歸市紅泉東井之學乃聞扵天下¶
網山林公亦之實紹艾軒之傳網山之後樂軒陳公藻又起¶
而継之樂軒家長樂網山居福清咸来講學東井而風聲所¶
&KR0013;氣習𫠦薰人皆有鄒魯之行及乎𤓰山復齋之起推闡考¶
亭經訓東西角立化行而教孚文質&KR0057;彬彬可&KR0026;先生産扵¶
艾軒之鄊耳目之𫠦濡染固己先立乎其大者復因父師之¶
<pb:KR4e0004_SBCK_030-8a>¶
故矻矻窮年遂&KR0677;考亭之正緒則其𫠦著皆六經之微𫠦宣¶
皆天地之秘誠有未易涯涘者柰何道未及行而宋祚已移¶
識者不&KR0014;不爲之惜也先生之𫠦藴與不可傳者固巳隨物¶
俱化&KR0002;并其遺文同就泯滅不亦重可惜㢤先生之子&KR0002;孫¶
孜孜以傳世爲務可謂不死其親者矣濂年耄而昏避求文¶
者如避讎敵甚不得已多令學子代之今以童年慕𧰟之乆¶
勉徇至等𫠦請而躬序之如此然先生之集自能行世亦不¶
藉區區之文而後傳也先生姓黄氏諱仲元字善父後改名¶
淵字天叟别號韵郷老人云¶
　　重榮桂記¶
廬𨹧周氏奕葉以書詩爲業有字孟聲者與其子學顔皆以¶
文鳴薦紳間故廬在吉水之泥田邨門墉之内桂樹一章扶¶
䟽而離褷晝日成隂縦衡可二畝逺望之童童&KR0002;車盖然元¶
至正壬辰紅巾盗起廬舎皆化爲煨燼桂亦焚死剪取其枝¶
<pb:KR4e0004_SBCK_030-8b>¶
柯為薪唯榦獨存越五年甲申桂怱發緑芽膚間已而怒長¶
不數年間蓊欝&KR0002;雲布東南有小桂者二亦壊扵兵至是萌¶
蘖出自根柢枝葉沃如也閭師里尹過之㦸手指曰此非祥¶
也妖也物及常則為妖烈火之𫠦焮灸津枯于内枝焦于外¶
生意安能貫之生意不貫而萌蘖惡乎生苟謂其生為祥則¶
倒竪之槐僵起之柳不亦祥之大者歟或曰非也此祥也天¶
地之間有開必先其機之動間不容髪菜公之感挿竹生筍¶
田氏之聚枯荊再華蓋草木最得氣之先者也大化流衍占¶
盛衰者毎扵斯&KR0026;其兆焉唐人以擢弟者為折桂此殆周氏¶
科目之徴乎二者之論乆未有𫠦定　囯朝洪武庚戍學¶
顔之子仲方以明經舉于郷㑹試南宫除侍儀使出為中牟¶
令以政事聞然後始知桂之重榮非為妖也實祥也予甞聞¶
之人事之與天道誠相表裏有感必有應始終循環無窮今¶
以兹桂徴天而驗人其祥固無疑者然而君子之論祥當在¶
<pb:KR4e0004_SBCK_030-9a>¶
人不可使物得以專之仲方益率徳勵行使徳馨逺聞旣以¶
華其躬又以燾其後人周氏之興其殆未艾也歟係之以詩¶
曰¶
維桂之良其色中黄其氣苾芳有士治經藝之于庭比德之¶
馨帕額執殳来𤑔我廬桂亦變枯椔翳屹然自踵至顛氣絶¶
弗聮胡彼緑苞怒長如毛有華其膏日益以崇車盖童童敷¶
隂正濃大化絪緼何屈不伸瑞應之純孰讙孰呶為祥為妖¶
匪徳&KR0154;要徳將何徴搴其芳榮以契其貞天昌其家悴而復¶
華厥兆孔嘉勿剪勿傷是培是封沃以靈漿君子有云瑞當¶
在人其福乃臻我陳我詩其辭則巵匪頌以規¶
　　趙氏族塟兆域碑銘(有序)¶
金華趙君古愚■學而好&KR0113;以其先世遭家孔艱歿者多塗¶
殯於郊乃與二弟古怡古忱謀黜衣殺食歴十年之乆始克¶
族塟於縣之慶雲鄊青岡山之原鄊先生衢州教授胡公翰¶
<pb:KR4e0004_SBCK_030-9b>¶
旣爲撰文表諸阡古怡復以爲昭示後嗣辭不厭其繁力請¶
濂申言之濂以古怡存心愿慤行義如古人不欲重違其意¶
頗諾之自時厥後&KR0060;禄于朝徒以未成之學操觚染翰無以¶
應求文者之紛紜由是不及爲者盖八年于兹矣古怡又介¶
宗叔嗣泰請之愈堅遂案其圖狀而序之趙氏扵宋有属籍¶
廣𨹧康簡王徳雍實魏悼王之苐四子五傳至太中大夫堅¶
之始自汴徙干衢古愚七世祖也特遷之於中穴餘則分左¶
右而序列焉右則髙大父遂昌令旴夫大父永濟倉副使&KR0002;¶
磬伯父嗣淇嗣鴻叔父嗣淵也左則曽大父時尭叔祖父&KR0002;¶
𨺚父某州路學録嗣滋及弟某縣某䖏巡檢古恒也太中公¶
碩人田氏髙祖母曽祖母二徐氏祖母陳何李三氏叔祖母¶
童氏母葉氏叔母張氏嫂張氏皆祔從夫穴而太中公之子¶
常熟丞公傳常熟之子長溪丞彦鉷皆不迁以長溪君窆蘭¶
溪常熟君塟衢者乆也今𫠦𦵏者始自太中公即継以遂昌¶
<pb:KR4e0004_SBCK_030-10a>¶
君者遂昌長溪之子也八世之中凡二十䘮昭穆惟叙尊卑¶
不亂厲限有截羡道中度神靈載寕人道朂順郷之大夫士¶
過之者咸相與慕咏而去盖大江以南拘泥於堪輿家謂其¶
水土淺薄無有族塟之者他未遑深論雖以父子至親其兆¶
或相去近或十里𫠦逺乃至扵踰百夫以一氣𫠦生喘息之¶
相通魂神之相依乃使之曠絶䟽逺如此豈人心天理之𫠦¶
安㢤周官有墓大夫掌凡&KR0022;墓之地域為之圖令國民族塟¶
而掌其政令正其位掌其度數使皆有&KR0059;地域釋者曰位謂¶
昭穆也度數謂爵等之大小也古者萬民墓地同䖏分其地¶
使各有區域得以族塟嗚呼它姓尚爾况同族同氣者乎何¶
為離而異之何為離而異之古愚兄弟一即乎義理之正而¶
弗蹈夫流俗之失不亦行古之道㢤行古之道可謂君子者¶
矣抑聞之趙氏既家衢常熟君又迁蘭溪副使君又迁婺城¶
人遂為金華府人其世德宗系各見公𫠦述墓銘其族塟之¶
<pb:KR4e0004_SBCK_030-10b>¶
時則洪武戊申&KR0010;冬十月壬午日也銘曰¶
人之生也聚族而居朝焉暮焉胥㑹扵堂序之上冠衣濟濟¶
而咲語嘻嘻柰何其歿也則異而蔵之設其有知也未必能¶
瞑目扵泉下&KR0002;其無知也揆諸人情而胡乃忍為自堪輿家¶
倡扵禍福之論舉世紛紛遂瀾到而波隨縱曰其理之𫠦必¶
有狥利而忘孝亦昔賢之𫠦&KR0339;况渉扵茫昧恍惚弗能使智¶
者之無疑不有君子孰&KR0116;其非今昭穆有序塋域具宜其安¶
死者如生又𢙣知不順夫秉&KR0212;予𫠦以取之而樂道之者亦¶
中心深有感慨乎而噫¶
　　虞文靖公像賛¶
朱明之&KR0469;離火降精也丹鳥䙰褷為駕綵軿也手握化樞人¶
文昭明也&KR0024;帝衮衣五色熒熒也上凌霄漢下瞩九溟也無¶
幽不啓無芳不榮也頓挫萬彚配合三靈也獨&KR0016;元氣棲神¶
窈&KR0115;也之死弗沒隨物流形也疑為矞雲燦為德星也琬琰¶
<pb:KR4e0004_SBCK_030-11a>¶
𫠦勒&KR0017;祕神扄也命世之材一代之英也¶
　　三竒石後銘(有序)¶
三竒石後銘為呉士朱孟辯作孟辯𫉬石聚寳山間製為山¶
玄膚玉芝朶㫁雲角三名其友王蒙先生圖而銘之銘䆳甚¶
至不容&KR0071;孟辯強子述之信乎珠玉在側&KR0116;我形&KR0126;也其辭¶
曰¶
山玄膚割𬗋蕤星霣魄石抱膄蒼水使者佩失琚山&KR0017;環守¶
目睢盱内蔵一升白龍酥餐之&KR0466;霄躡𩀱鳬&KR0108;迅八極㳺清¶
都山玄膚玉為徒　右一¶
玉芝朶自天墮量翠霞裁猗儺燬以九陽真澒火有聲泓噌¶
玉之瑳不學三秀脆而夥韓終欲攓意仍叵青鳥傳信似需¶
我玉芝朶青嫷嫷　右二¶
㫁雲角&KR0017;斧琢秀&KR0994;&KR0994;文斮斮霓旌難攀泝寥廓手析祥¶
㢙一握尚帶蛟龍氣旁魄神母變幻資槖籥上衝牛斗光如¶
<pb:KR4e0004_SBCK_030-11b>¶
濯㫁雲角鎮書幄　右三¶
　　洪武聖政記序¶
自古帝王創業埀統方有事于征伐而於彌綸天下之治具¶
執或未遑及其大統旣集亦不過振厥宏綱而萬目未盡舉¶
焉如漢之髙帝得囯最正雖曰筭無遺䇿而施之政令猶乏¶
精詳故史臣賛之亦但云規模宏逺而已夫以髙帝之雄傑¶
尚如此則其餘從可知矣洪惟　皇上以布衣受¶
天命蓋與髙帝同雖當開拓士疆之際停戈講藝息馬論道¶
夜以&KR0071;日無一時之寕迨夫正　天位朝萬囯孳孶圖¶
治恒&KR0002;不足於是綱舉于上目備於下誠有非髙帝𫠦可反¶
是故郊廟以及百神之𥙊禮文咸秩則祀事嚴矣¶
御極之日即立儲位以正青宫則大本定矣衆建諸王列封¶
功臣則大分昭矣兵戎之衆自京師逹于郡府率皆設衛&KR0096;¶
一出於朝廷而為將者不得&KR0059;而軍政肅矣中外官有定制¶
<pb:KR4e0004_SBCK_030-12a>¶
一革冗濫之弊而倖位絶矣冠服有别防範有嚴而民志自¶
定無僣侈矣他如申禁令覈實效育人才優前代正禮儀之¶
失去海嶽之封嚴宫壼之法勵忠節之訓剗積&KR0010;之弊如斯¶
之𩔖不一而足或前王𫠦未得或行之有未至者皆煥然有¶
條可以埀法後世此其故何㢤蓋自近代以來習俗圯壊殆¶
將百年而　天生大有為之君首出庶物一新舊染之¶
俗與民更始是故睿思𫠦㫁動契典則度越千古咸無與譲¶
此正𫠦謂錫勇智而正萬&KR0022;也臣備位詞林以文字為職業¶
親見　盛德大業日新月著扵是與僚属謀取其有𨵿政¶
要者編集成書列為上下卷凡七𩔖合&KR0002;干條名曰¶
洪武聖政記然而天之髙明也萬物莫不覆焉地之愽厚也¶
萬物無不載焉¶
聖人之作也萬物咸興欣覩焉故凡金科之頒玉條之列著¶
之於簡書刻之於琬琰傳之於¶
<pb:KR4e0004_SBCK_030-12b>¶
聖子神孫者將與天地相為無窮書曰惟天聦明惟聖時憲¶
詩曰詒厥孫謀以燕翼子此之謂矣其𫠦以致四海雍熈之¶
治比𨺚於唐虞三代者豈不在於兹乎豈不在於兹乎臣不¶
佞請以是序于篇端極知僣踰無任隕越之至洪武八年&KR0010;¶
次乙&KR0407;正月甲子翰林侍講學士中順大夫知　制誥同&KR0113;¶
國史兼　太子賛善大夫臣宋濂拜手稽首謹序¶
宋學士文集卷第三十　翰𫟍續集卷之十¶
<pb:KR4e0004_SBCK_030-13a>¶
<pb:KR4e0004_SBCK_030-14a>¶
