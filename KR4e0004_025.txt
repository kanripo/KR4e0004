# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.279951
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0229-025宋學士文集-卷第二十五.
<pb:KR4e0004_SBCK_025-1a>¶
宋學士文集卷第二十五　翰苑續集卷之五¶
　　天界善世禪寺第四代覺原禪師遺衣塔銘有序¶
浮圖之爲禪學者自隋唐以来&KR0004;無定止唯借律院以居至¶
宋而樓觀方盛然猶不分等第唯推在京鉅刹爲之首南渡¶
之後始定江南爲五山十刹使其拾級而升黄梅曹溪諸道¶
塲反不與其間則其去古也益逺矣元氏有國文宗潜邸在¶
金陵及至臨御詔建大龍翔集慶寺獨冠五山盖矯其弊也¶
國朝因之錫以新額就寺建官縂轄天下僧尼當是時覺原¶
禪師實奉　詔涖其職夫當興王之運親受　聖¶
皇付嘱以統釋教之事誠優鉢曇華千年一現者也其順寂¶
也惡可不勒群行以貽後世乎師諱慧曇覺原其字也姓楊¶
氏天台人父某母賈氏夣明月自天而堕取而吞之遂有娠¶
及生容貌嶷如長不與群童狎每入塔廟輙對法王瞻禮父¶
母察其有方外縁俾依越之法果寺比丘某年十六爲大僧¶
<pb:KR4e0004_SBCK_025-1b>¶
受具戒已而學律扵明慶杲公習教扵髙麗教公真積力乆¶
忽拊髀嘆曰毗尼之嚴科文之䌓固吾佛祖方便示人若欲¶
截㫁衆流一超直入非禪波羅宻曷能致之時廣智禪師咲¶
𨼆訢公敷&KR0045;大法扵中天笁海内仰之如景星鳯皇師徃造¶
焉俻陳求道之切廣智斥曰&KR0025;外入者决非家珎道在自已¶
奚向人求耶師退凝神獨坐一室乆之未有所入廣智一日¶
舉百丈野狐語師大悟曰佛法落我手矣只爲分明極翻成¶
所得遅廣智曰爾見何道理敢爾大言耶師展𩀱手曰不直¶
一文錢廣智頷之乃命侍香天曆二年巳巳龍翔新建文宗¶
命廣智爲開山住持師實從之爲掌&KR0391;鑰明年庚午廣智如¶
燕都見文宗扵奎章閣同行者皆股栗不能前師獨神氣恬¶
然廣智嘆曰真吾家師子兒也及歸適寺新鑄銅鐘成廣智¶
曰吾聞非福慧兩全者莫先鳴鐘即令師擊之至順二年辛¶
未出世牛頭山之祖堂寺師畚剔&KR0126;荒爲之起廢使殿閣一¶
<pb:KR4e0004_SBCK_025-2a>¶
新且改其&KR0197;爲祖山寺至正三年癸未遷住清凉廣惠禪寺¶
師撙節諸用其起廢一如牛頭帝師嘉之授以净&KR0116;妙辯禪¶
師之&KR0197;十五年乙未復遷保寧禪寺十六年丙申王師定建¶
業師謁　皇上扵轅門　上見師氣貌異常嘆曰此福徳僧¶
也命主蒋山太平興國禪寺時當儉嵗師化食以給其衆無¶
闕乏者山下田人多欲隷軍籍師懼寺田之蕪廢也請扵上¶
而歸之山之林木爲樵者所剪伐師又陳奏　上封一劒授¶
師曰敢有伐木者斬至今盖欎然云踰年丁酉賜改龍翔爲¶
大天界寺　詔師主之毎設廣薦法㑹師必升座舉宣秘法¶
要　車駕親帥羣臣幸臨恩數優洽逺邇學徒聞風奔赴堂¶
筵至無所容先是僧堂寮庫有司權以貯戎器乆而不歸¶
上見焉亟命相國李韓公出之且　親御翰墨書天下第一¶
禪林六大字懸扵三門洪武元年戊申春三月開善世院秩¶
視&KR0025;二品特授師演&KR0394;善世利國崇教大禪師住特大天界¶
<pb:KR4e0004_SBCK_025-2b>¶
寺統諸山釋教事頒䧏　誥命俾服紫方&KR0129;章逢之士以釋¶
氏爲世蠧請㓕除之　上以其章示師師曰孔子以佛¶
爲西方聖人以此知真儒必不非釋非釋必非真儒矣¶
上亦以佛之功隂翊王度&KR0077;不聽　上聞寺僧多行非¶
法命師嚴馭之師但誘以善言諸郡沙門汗染習俗實悖教¶
範或勸當痛治師曰諺有云大林有不材之木能盡去乎祗¶
益釋門之累爾事呈露者勿恕可也二年巳酉冬中風得瘖¶
疾遂罷院事三年庚戌春三月疾良已夏六月奉使西域四¶
年辛亥秋七月至省合刺國布宣¶
天子威徳其國王喜甚舘于佛山寺待以師禮九月庚午示¶
微疾食飲弗進甲戌見王有欲歸之意王令名僧咸来相慰¶
乙亥沐浴更衣呼左右謂曰予不能復命矣跏趺端坐夜參¶
半問云日将出否曰未也已而復問至于四三曰日出矣恬¶
然而逝其日盖丙子云壽若干臘若干踰五日顔貌如生王¶
<pb:KR4e0004_SBCK_025-3a>¶
大敬嗼斵香爲棺聚香代薪築壇而茶毗之王與百僚送至¶
壇下命比丘千餘旋繞誦諸陀羅尼呪至火滅方已拾靈骨¶
祔塟其國舎利塔中七年甲寅秋九月丙寅同門友天界住¶
持宗泐奉遺衣蔵于南京聚寳山雨華䑓之側云師廣顙豊¶
頥平頂大耳面作紅玉色耳白如雪目光爛爛射人學者見¶
之不威而懾及即之也盎然而春温其遇禪徒隨機而應未¶
甞務爲竒巧聞者自然有所悟入遭際　昌辰寵賚便蕃¶
雖位𨺚望重恒䖏之若寒素無毫髮自矜意爲人寡言𥬇喜¶
怒任真不能以貴賤異其顔色當勾稽簿書至不能辨真贗¶
卒爲下人所欺亦弗䘏也然而毗翊宗教無一息敢忘廣厦¶
細旃之間&KR0025;容　召對㩀經持論每罄竭其藴畜松園之¶
復釋道&KR0059;祖之免皆師之所請也師平生不輕度弟子其嗣¶
法上首&KR0253;山法印國清導升天寜純一道&KR0163;願證　净戒¶
皆有聞叢林間願證應縁入仕爲應奉翰林文字大懼師行¶
<pb:KR4e0004_SBCK_025-3b>¶
泯沒件繫成書授之净戒以戒尚風義死生不易其操必能¶
昭廓其幽潜今證巳亡矣戒果能謁濂求爲塔上之銘濂甞¶
與師㳺而共願戒交尤洽不得以不敏辭濂聞之龍翔禪林¶
實甲天下創建之&KR0004;非名徳之重莫能主之是故廣智握真¶
如印柄道明宗甞使輝光照燭扵幽𨼆矣及今六合載清¶
真人撫運崇尚佛乘錫額建官以統馭其衆非得法扵廣智¶
者亦孰能任其始乎嗚呼何其規重矩疊而一倡一新也在¶
昔馬駒蹴踏氣宇恢弘出其門者無非龍𧰼有是學者因有¶
是師先徳固亦然矣由是方之廣智之傳實由正宗師之所¶
契親得其髓固非常情之可擬議然称人之善必本其父師¶
厚之至也濂敢竊取茲義序其事而爲之銘銘曰¶
金陵有寳刹昔爲潜龍居飛翔起中天樓閣重重現¶
聖皇握金輪重御四大海易爲大天界以表正法故唯師蚤¶
&KR0113;證廣智法㑹中¶
<pb:KR4e0004_SBCK_025-4a>¶
帝命作縂持欲符扵前烈扶護法王法如寳𩀱眼目秪恐昏¶
翳蝕光明不徧照况能攝威儀見者生敬畏統率諸僧伽無¶
不&KR0025;化者出持使者節直抵中印土道憇一王城懇請爲&KR0003;¶
法羣羗如見佛膜拜稽首禮四大本假合去住兩無礙𥬇指¶
空中雲聚散不㽞迹築壇聚衆香付之大火聚沙門餘一千¶
圍遶作&KR0394;唄收骨蔵勝塔作鎮扵異域睠此行道所何以示¶
四衆同&KR0129;有大徳假物以𩔰義遺衣在故篋見衣如見師瘞¶
之雨華䑓當與靈骨同我知此衣中何啻千萬𫃵&KR0093;&KR0093;具暖¶
性性圓即菩提師性千古存是有無邉身比之虚空相普見¶
扵一切何假有漏形方&KR0197;爲真實實際是真空永㫁扵言&KR0003;¶
我持不壞筆太虚以爲&KR0083;銘此無縫塔了不見一字若以两¶
耳觀始造不二義¶
　　孝思庵記¶
錢塘王生𩦸年二十即以春秋預薦浙江郷闈既貢南宫廷¶
<pb:KR4e0004_SBCK_025-4b>¶
<pb:KR4e0004_SBCK_025-4b>¶
生畊避五代亂以文行&KR0091;周乾化中仕呉越官至烏程倅烏¶
程之弟宋錢唐令畎遂居虎林山中實𩦸之十五代祖也𩦸¶
之髙祖父韓某曽祖父諱植皆以力本尚義見&KR0091;郷人多徳¶
之祖父名暹字子愚錫號爲明&KR0105;處士生先君諱常年三十¶
出㳺番禺不幸客死時𩦸始七嵗無所識知頼大父鞫育教¶
訓以克至有今日先是大父甞圖地扵西湖北山之間曰駝¶
巘嶺嶺有三竒石怪松根蟠其上欎然可觀大父既預爲壽¶
蔵且曰此新兆也吾敢居其首乎南山梯子嶺先世数大墓¶
存焉年逺不敢遷倣古者塟衣冠之義斵木爲主書吾父名¶
諱&KR0287;其中他日吾則祔其旁搆庵廬三楹間顔之曰孝思示¶
後世不忘其先也𩦸聞而識之乆欲以庵記爲請先生&KR0113;史¶
事嚴不敢有所聞毎念𩦸来南京時大父挈𩦸拜曽大父墓¶
下慨然曰爾能頗知讀書以亢吾宗非我之功實祖宗之澤¶
是頼爾出扵千里外慎母忘孝思也𩦸&KR0057;不能置于懷願先¶
<pb:KR4e0004_SBCK_025-5a>¶
生嘉惠之孝思之&KR0003;其見諸傳記者不一而足非止乎詩也¶
然其所謂孝者立身揚名使天下之人皆曰王氏有子豈不¶
爲孝之大者乎若規規不離乎親側&KR0197;諸人曰我能養我能¶
養而父母之名雖同里閈亦若無聞知如此而爲孝将焉用¶
孝乎今生始加冠巾輙&KR0013;薦乎郷入侍藩王以文辭上簡¶
帝心其榮可謂至矣榮之至者孝之䔍他日位益𩔰名愈揚¶
使生者受封爵殁者膺貤典則生之孝又爲何如㢤是則孝¶
思之義巳庸非生之大父所深望者乎予與生有師友之義¶
爲記其庵故不以頌而以規¶
　　送陳生子晟還連江序¶
洪武七年十一月十二日¶
皇太子臨大本堂召東宫賛讀及諸王府伴讀凡二十五人¶
立庭下諭之曰爾等離父母去墳墓者三年于茲冬氣向深¶
草木揺落寧不惻然動懷土之情乎吾巳爲尔請于¶
<pb:KR4e0004_SBCK_025-5b>¶
上宜各旋歸歸即遄至無以乆淹爲也復命左右出内府錢¶
若干以爲道𡍼費衆皆羅拜而退時閩之連江有陳生子晟¶
者以周易中第三名文觧上禮部既而䑓臣以其詞章古雅¶
選入爲　楚王府伴讀朝夕陳&KR0003;經義甚爲王所賔禮及¶
奉　教令還閩詣予言曰子晟乆侍几杖今将有三千里之¶
行願先生賜一言以自勗也予曰爾之&KR0025;我者學爲文耳文¶
豈易言㢤翻秋濤之洶湧屹喬嶽而不遷沛元氣之淋漓未¶
足以喻其變化也能知變化則&KR1922;遷轢固蹴蔡駕韓燁然有¶
光萬丈矣孰能掩之㢤爾以學止扵是乎生曰然予曰未也¶
聖人垂訓皎若丹青所謂載道之經是巳&KR0052;則萬世之凖繩¶
也推其訓故以覈其原繹其文義以逹其支使言與理相㴠¶
而無悖去之者方可排斥毛鄭輕視王馬而靡所不通矣爾¶
以學止扵是乎生又曰然予曰未也上天下地其中爲人號¶
曰三才功用則均上帝所降之𠂻日保守而弗失氣或我梏¶
<pb:KR4e0004_SBCK_025-6a>¶
也吾則廓而通之欲或我𢦤也吾則絶而逺之内外混融庻¶
㡬與天爲徒矣與天爲徒則見諸用者窮則獨善其身逹則¶
兼善天下無𫠦入而不自得焉是𣂏濂洛之深泓而挹沂泗¶
之清冷者也顧不韙歟生以爲何如生避席而拜請書𫠦與¶
言者佩而行之予老且病四方求文者日相迫趣誓欲燔筆¶
硯以自絶憐生之篤志扵學因冩以爲贈¶
　　雙鯉軒銘¶
侍儀使唐希孟氏以𩀱鯉名其奉親之軒志養也養亦多物¶
矣而獨取扵鯉者何親𫠦𥊏是謂口體之養者也能竭力扵¶
口體之養則養親之志可知矣希孟以孝聞公卿間予故𤼵¶
其名軒之義而著爲古聲詩焉其詞曰¶
&KR0171;有孝子善事于親父不待養而母獨存孝子曰噫父母生¶
我念父不見雙淚潜堕幸有母存是瞻是依一日不見惄焉¶
踟躇戢戢者魚亦既多㫖母&KR0006;𫠦𥊏唯河之鯉聶之可膾湘¶
<pb:KR4e0004_SBCK_025-6b>¶
之可&KR0325;朝綸夕&KR0699;胡敢自寧凡厥有魚皆化爲鯉以奉吾母¶
我憂始冩豈望鯉多多母之年百齡猶短中心則然不知我¶
者謂養口體我鯉不烹我情曷巳有華者軒錫以嘉名目恒¶
見之用著吾誠太史作銘惟子是朂移孝以忠永懷百福¶
　　題盛孔昭文槀後¶
余弱齡時即&KR0025;黄文獻公學爲文既得户庭而入益求海内¶
諸作者觀之不問在朝與野咸無棄者于今四十有餘年矣¶
大槩氣豪者失扵粗厲體局者不能有𫠦𤼵舒求其臻平和¶
者十無四三彼極盛時且若此况當兵火患難人物𦕈然之¶
後乎海塩盛潜孔昭甞以進士貢南宫予時濫司文衡頗見¶
孔昭經術甚&KR0201;不知其能古文辭也今自定陶移丞淄川持¶
文一帙来見𠕅三讀之雲錦張而五采開韶樂鳴而八音和¶
鳯褰噣而鸞舒翎予不&KR0116;嘆曰嗚呼此豈非文㢤當今文士¶
雖多如吾孔昭者其指盖不多屈也然而學無止法孔昭幸¶
<pb:KR4e0004_SBCK_025-7a>¶
毋以所造為巳足益致力焉他日必以文辭黼黻　昭代之¶
盛决不後扵他人矣予雖耄日切望之¶
　　題獨冷齋卷後¶
天氣有隂陽陽氣則熱而隂氣則冷&KR0004;何闕扵人事唐人徃¶
徃借以為喻謂登樞要者為熱官守閑曹者為冷官見諸詠¶
&KR0084;形扵紀載者何其多乎㢤天台張君天秩守道君子也扵¶
世無營朝夕之間唯飲木蘭墜露餐秋菊落英而已遂取杜¶
甫詩中廣文先生官獨冷語以名其齋盖若有激也然予竊¶
有疑焉張君下帷授徒文氊方床積古今圖史左右一啓卷¶
間心融神暢儼然如入春風中和氣烻烻動人若云張君為¶
獨冷吾則未之信也所謂獨冷者必真坐廣文舘中然後方¶
&KR0091;斯名尔張君以為何如侍儀使白張君&KR0025;子也以此卷索¶
題至六七而不倦因濡毫一書之¶
　　題清㣲法𣲖仙像圖¶
<pb:KR4e0004_SBCK_025-7b>¶
師授貴相承昔人皆以爲重非特道家之爲然也在宋之時¶
明教嵩公懼諸師傳授不明扵後世乃大畫一圖而畧箸其¶
事扵下謂之傳法正宗記今觀清㣲家自魏元君而下共一¶
十七人皆圖厥象霞冠星帙粲粲可覩謂之法𣲖仙像圖噫¶
是不亦異世而同符㢤世有&KR0025;師不旋踵而背去之者視此¶
可以戒矣像之次弟畫工偶失其序盖不足深辨云¶
　題張樗寮手帖¶
張温夫年八十時甞爲周法師竹泉書龍虎福地四大字此¶
其𫠦荅書也書舊蔵神寳府中兵後失之汪君伯通復購而¶
歸之温夫宋之執政子以恩&KR0024;官仕至直秘閣致仕故其𫠦¶
交皆一時名臣遂以書名天下而金人寳之不翅金璧大抵¶
温夫筆法出扵米南宫南宫始學沈傳師後方入大令之室¶
天馬脫銜追風逐電誠有不可控馭其變至扵温夫極矣臨¶
學之家不知以予言爲何如也温夫爲鵝湖寺書大義道&KR0163;¶
<pb:KR4e0004_SBCK_025-8a>¶
扁巳八十又四其挺特之氣至老不衰因并書之使覧其字¶
者可以知其爲人¶
　　䟦遯山翁行状後¶
何氏爲吾婺甲族簮紱相&KR0071;至文定公出上繼考亭遺緒以¶
性命之學衣被後人其名益盛矣遯山翁鳯字天儀公之羣¶
&KR0025;子言論風範亦可以冠冕風俗五尺之童至今皆能言之¶
盖有其實者雖無文而自彰實或不足而假空言以張之未¶
必能著此無他其理固應爾也濂在禁林翁之諸孫穆持行¶
状求題聊相與一論之或謂翁之行必待文而始傳者抑過¶
矣穆循循雅飭無愧扵文献家子孫云¶
　　題馮子振居庸賦後¶
海粟馮公以愽學英詞名于時當其酒酣氣豪横厲&KR0108;發一¶
揮萬餘言少亦不下数千真一世之雄㢤遺墨之出争以重¶
貨購之或刻之樂石或蔵諸名山徃徃有之則爲人之寳愛¶
<pb:KR4e0004_SBCK_025-8b>¶
可知矣余蔵此卷者乆極爲珍祕今以歸蒲圻魏先生先生¶
愽雅君子必有以賞識之斯文爲有𫠦托矣¶
　　張肯字辭¶
古者冠而字敬其名也三加之後必爲字辭以祝之或稽扵¶
經或㩀扵史凡可以繕性禔身者無不可也由此觀之非惟¶
敬其名抑且以敬其身能敬其身則成人之道具矣姑蘇張¶
君芸已敦實有學之士也甞名其子曰肯又以&KR0071;孟字之盖¶
取書大誥之義也雖加冠於首而未有爲之辭者請余&KR0024;之¶
余雖弗𫉬&KR0025;大賔之後與聞酌醴之事然與芸已友也輒陳¶
𫠦見而告之其辭曰¶
冠禮之重爲敬其名苟非其人禮弗虚行伊張氏子世傳以¶
經名子曰肯厥義則宏吾爲爾陳聳耳而聽有法扵先爾基¶
爾楹有菑于前爾播爾營勿違厥時必將必迎勿閼其成載¶
厲載興茲爲善&KR0071;父事是繩前者有作後或匪承此謂悖則¶
<pb:KR4e0004_SBCK_025-9a>¶
溺扵淪㝠規既我蹈矩復我程此謂順徳令譽日增二𡍼之¶
間羙惡𫠦形擇善固執弗撓而傾况爾秀頴如稼之青翹然¶
獨異如木之榮棟梁斯任倉囷載盈上慎旃㢤學惟烝烝余¶
言止矣爾其服膺¶
　　題易庵卷¶
余聞老易相爲用也乆矣至扵魏伯陽著書明述卦&KR0049;之㫖¶
而後世丹經咸祖之此不獨形之空言而實見扵行事者也¶
冶城道士王君宗懋名其丹室曰易庵吾友危學士甞爲之¶
記復請余䟦其後嗚呼太極其鼎爐者歟坎離其藥物者歟¶
隂陽其火&KR0049;者歟王君當有識扵此矣若夫開物成務隨時¶
變通盖出扵是三者之外非更僕不能盡也尚容它日爲王¶
君言之¶
　　種學齋銘(有序)¶
姑&KR0171;張君其名爲田其字爲芸已遂以種學號其齋居濂聞¶
<pb:KR4e0004_SBCK_025-9b>¶
之而嘆曰何芸巳之善取義者歟盖其先人子昭君積書滿¶
家而日讀之芸巳又&KR0025;而&KR0071;之非惟芸已也其子肯又能善¶
承而勿使替之是張氏種學者三世矣因爲著銘勒諸齋中¶
一以昭種之之功一以爲芸已父子朂也銘曰¶
我有心田爲寸者方何以種之以道徳爲之秧其葉油油其¶
本洸洸仁耕之而義耨之唯恐渉扵&KR0010;荒俟彼西成扵粲其¶
箱可以續烝民之命脉可以佐至治之馨香此韓子之喻崔¶
生𫠦以欲乆積而大昌肯舎已以&KR0025;人不以禮而爲防有羙¶
君子厥姓惟張通經而探乎玄髓掞文而燁乎星芒取種學¶
而名齋欲孳孳而自彊史官作銘揭之中堂願是藨而是蓘¶
終大迄扵豊穣¶
　傅同虗像賛¶
将求子扵外&KR0006;則錬精扵三田欲索君扵内&KR0006;則㳺神乎八¶
天是皆窺見夫粗迹而未能暢逹其真玄髙岑&KR0006;谷綿白鶴¶
<pb:KR4e0004_SBCK_025-10a>¶
舞&KR0006;蹁蹮豈非長跨扵洞庭之野吹瓊管而招飛僊者耶¶
　　䟦廣薦佛㑹記後¶
余既造此記自知筆力衰弱無以𤼵揮　聖皇崇尚佛乘¶
之深意豈期大方叢林競相傳布殊用悚反而雪山成上人¶
復索余書一通蔵諸篋衍以上人好學之㓛不欲固辭之雖¶
然予文固非佳然昭代制作之盛足以爲千萬世之法者亦¶
備著扵其間後之續僧史者必當有𫠦擇焉¶
　　王貞婦傳¶
王貞婦名妙清㑹稽人年及笄歸同里可先樓君生二子叔¶
仁澄叔仁始七&KR0010;澄僅四月而樓君亡貞婦毅然以節自誓¶
朝虀暮塩或不能給而貞婦安之從事殘燈敗杼夜參半猶¶
隠隠聞伊軋聲人數有撼之者志如鐡石而弗可動舅姑亦¶
憐其少欲俾更適人貞婦泣曰妾聞婦人於夫一與之醮終¶
身不移妾何敢忘家縱貧得服勞於舅姑之側他日九泉之¶
<pb:KR4e0004_SBCK_025-10b>¶
下當有以見吾夫儻舎之而去雖終日飲醲齧肥犬&KR0510;亦不¶
食其餘矧人乎哉妾有死而巳不能從也舅姑見其語剛而¶
意不回復義之貞婦自是事舅姑益致其恭敎二子&KR0025;良師¶
㳺皆成人知問學亦頗能盡孝見稱於士君子間貞婦夫死¶
時年二十七而今已五十四矣¶
史官曰嗚呼若貞婦者豈不為難哉自隂教乆不行女婦不¶
知書詩謨訓其所欲為鮮克由於禮者矣而貞婦乃能矯然¶
自異如勁松梃梃於蒿萊間是何可及也嗚呼若貞婦者豈¶
不為難哉¶
　　猗歟詩有序(入四言詩𩔖)¶
猗與羙君子也君子謂奉常呉鎮卿鎮卿蚤以文顯使于金¶
源不辱君命故作是詩也　猗歟君子在括之陽粲然其¶
章有玉其相厥聲孔&KR0045;聲之伊何如巖之峩峩不劌不頗屹¶
立而弗阿犬羊羶如其勢綿如酣如連如貪噬我中區君子¶
<pb:KR4e0004_SBCK_025-11a>¶
&KR0045;&KR0045;爲天子使誕敷皇靈以讋其𩔖彼何人斯是縶是維不¶
虞其無知彼何人斯是維是縶不恤其無拂我金其躬我赤¶
其𠂻我節之崇以迄于終皦尔之行孰能&KR0057;之貞爾之剛孰¶
能柔之㳺麟之冲冲&KR0006;鳴鳳之嗈嗈&KR0006;我思君子維&KR0022;之容¶
&KR0006;　猗歟九章六章四句二章章三句一章五句¶
　予謂作詩必本於三百篇自李𨹧專於五言歴代因之¶
　　鮮有復於古者晋魏之間雖有作者音節韻趣亦有難¶
　　於言矣方與劉先生伯温同倡千古之絶學適呉&KR0025;善¶
　　以其逺祖墓銘求題欣然援筆賦之&KR0025;善有文而又能¶
　　不忘乎先如此其亦賢子孫也哉¶
　　玄黙齋銘¶
全椒孫仲善氏名其齋曰玄黙危學士蘇脩皆甞遺之以文¶
仲善復求余&KR0071;作脩史事嚴歴數月未能撰述仲善又時趣¶
之今因休沐之暇輙援筆爲之銘夫玄黙者葆和之要也仲¶
<pb:KR4e0004_SBCK_025-11b>¶
善能從事於斯則近道矣銘曰¶
玄&KR0006;黙凝神於恍愡黙&KR0006;玄欲潜思於九淵&KR0154;若𣺌𣺌綿綿歸¶
之自然一氣孔神迢乎象先誰為之後孰為之前至矣㢤此¶
𫠦謂鴻濛之根毓丹之田也乆而行之與道周旋可以接韓¶
終之&KR0209;可以拍洪崖之肩勉旃旃必守夫規中焉¶
　　大明日暦序¶
洪武七年&KR0010;在甲寅夏五月朔日新脩　大明日暦成¶
粤從¶
皇上興臨濠踐　天位以至六年癸丑冬十又二月凡¶
戒&KR0346;之諄&KR0232;征伐之次第禮樂之沿革刑政之設施羣臣之¶
功過四夷之朝貢莫不具載合一百卷蔵諸金匱副在祕書¶
甲寅以後則&KR0010;再脩而續蔵焉嗚呼惟天立辟惟辟奉天其¶
能混合三光五嶽之氣者盖可數也然挺生於南服而致一¶
統華夷之盛自天開地闢以來惟　皇上為然其功髙¶
<pb:KR4e0004_SBCK_025-12a>¶
萬古一也元季繹騷奮起於民間以圖自全&KR0004;無黃屋左纛¶
之念&KR0071;憫生民𡍼炭始取土地羣雄之手而安輯之較之於¶
古如漢髙帝其得國之正二也平生用兵百𢧐百勝未嘗摧¶
衂以至&KR0071;天出治經綸大經皆由一心運量文臣武將不過¶
仰受成筭而巳其獨禀全智三也欽畏天地一動一静森若¶
神明在上及至郊祀存於心目有赫其臨甚至不敢仰視惠¶
鮮小民復恐一夫不𫉬其所貪墨吏及豪&KR0219;之徒有加害者¶
必威之以刑其敬天勤民四也　后妃居中不預一髮之¶
政外戚亦循理畏法無敢恃寵以病民寺人之徒惟給事掃¶
除之役此皆古昔𫠦深患今絶無之其家法之嚴五也兵戎¶
國之大權悉歸之於　朝廷有事征伐則　詔大帥佩¶
将印領之暨旋則上章綬歸士卒單身還第其兵政有統六¶
也嗚呼¶
帝力難名度越前王不可以一二識也今日暦𫠦書籌畧之¶
<pb:KR4e0004_SBCK_025-12b>¶
連功業之著規摹之宏逺其本盖原於此矣然而史事甚重¶
古稱直筆不溢羙不隠惡務合乎天理人心之公無其事而¶
曲書之者固非也有其事而失書之者&KR0057;非也况　英明¶
之主不世出而記注之官遷易不常無以究夫　聖德¶
之髙深臣同暨濂幸𫉬日侍　燕閑十有餘年知之深故察¶
之精察之精則其書也頗謂得其實而無愧兹因日暦成書¶
謹掲其太要扵首簡使它日脩實録者有所採掇庶㡬傳信¶
扵千萬世也其緫裁官翰林學士承　㫖嘉議大夫知　制¶
誥兼脩　囯史兼吏部尚書臣詹同翰林侍　講學士¶
中順大夫知　制誥同脩囯史兼　太子賛善大夫臣¶
宋濓催纂官翰林侍　講學士嘉議大夫知　制誥同脩¶
　囯史臣樂韶鳳纂脩官禮部員外&KR0048;臣呉伯宗翰林編脩¶
臣朱右臣趙壎臣朱㢘儒學教授臣徐一䕫臣孫作布衣臣¶
徐尊生其讎校謄寫則臣伯宗臣亷及鄕貢進士臣黄昶囯¶
<pb:KR4e0004_SBCK_025-13a>¶
子生臣陳孟暘開局於六年九月四日歴二百六十有五日¶
始訖事云臣濂謹序¶
　　通鑑綱目附釋序¶
新安子朱子既釋諸經患史學失褒貶之義無以示勸懲親¶
為通鑑提要以授弟子天台趙師淵㡬道使著其目凡例盖¶
一十九門緫一百三十又三條凡下有月日下有𩔖至詳且¶
悉也師淵遂據提要為綱目五十九卷朱子重為之審定故¶
其中亦頗與凡例弗合書既成流布四方凡例則知者絶少¶
愽學如王文憲公栢僅𫉬一見於五十餘年之後他固可知¶
已𫠦以尹起莘之著發明劉友益之觧書法皆想像而為之¶
辭徐而察焉或有未慊扵人心者永嘉孔君克表殊竊病焉扵¶
是歴考義例異同凡朱子微意先儒有未發者及發之而未¶
當者皆備䟽其綱之左目中音義事證及名物度數之属亦¶
不可不知仍取史炤胡三省王㓜學三家㑹粹羣書而折衷¶
<pb:KR4e0004_SBCK_025-13b>¶
之通成若干卷名曰通鑑綱目附釋云濂聞作史者實原於¶
春秋雖立言有不同其編年紀事則一而已釋春秋者不趐¶
數百家史固非經也有疑難而不能通者其尚可畧之乎司¶
馬迁史記註者一十又四班固漢史亦至三十迨今猶未已¶
也况朱子上取法春秋大&KR0052;大法皦如日星文憲公至稱為¶
續&KR0052;之作其又可與諸史例論之乎孔君之留心於此誠可¶
謂賢也已抑又聞是書之成卷帙浩繁不能無舛訛李心傳¶
謂唐肅宗時直脫二年之事武徳八年以後迄于天佑之季¶
甲子多差而周公謹𫠦䟽為&KR0057;多盖又不止乎此也将師淵¶
不暇察邪抑朱子春秋髙而未及悉正之邪孔君尚有以刋¶
定之庶㡬為綱目之忠臣也歟濂侍講禁林孔君来為脩撰¶
出以相示濓為之驚喜且謂其書世决不可無特為序於首¶
簡彼穿鑿性命簸弄詞章而無益於人者視此其亦知愧哉¶
孔君字正夫克表其名也宣聖五十五代孫至正戊子進士¶
<pb:KR4e0004_SBCK_025-14a>¶
愽通六籍而文又稱之士林咸推為巨擘云¶
宋學士文集卷第二十五　翰苑續集卷之五¶
<pb:KR4e0004_SBCK_025-14b>¶
