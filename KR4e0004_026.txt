# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.327957
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0229-026宋學士文集-卷第二十六.
<pb:KR4e0004_SBCK_026-1a>¶
宋學士文集卷第二十六　翰𫟍續集卷之六¶
　　阿育王山廣利禪寺大千禪師照公石墳碑文¶
西方聖人示現世間百億三昧無非度門而禪定之　實爲¶
之錧鎋蓋覺性圓朗本来充滿包三界而不礙窮萬刼而不¶
昏非渉善惡了無顯晦巖栖澗飲之士能泯諸塵刹那之頃¶
證入一實境界光明殊勝與虚空同體不起不滅所以其教¶
熾然常盛而不衰有能知之而又能遵行之者其我大千師¶
乎師諱慧照大千其字也永嘉麻氏子麻號積慶之家冝生¶
上士父均母黄氏旣誕育師寳之勝摩尼珠師自童年亦駿¶
利倍常堅欲入道聞人誦習契&KR0052;合𤓰諦𦗟年十五徃依沙¶
門了定于縣之瑞光院了定師&KR0025;兄也長老良公知為法噐¶
即鬀落為弟子明年禀持犯於處之天寕蟬蛻萬縁誓究大¶
不思議事首謁晦機熈公於杭之凈慈未契圓證一日閱眞¶
净語至頭陀石擲筆峯處黙識懸觧流汗浹背時東嶼海公¶
<pb:KR4e0004_SBCK_026-1b>¶
以石林鞏公世嫡提唱扵蘇之薦嚴師杖錫徃謁東嶼問曰東¶
奔西走將欲何爲師曰特来參禮爾東嶼曰天無四壁地絶¶
八荒汝於何地措足耶師抵掌於几而退東嶼知其夙有所¶
悟尋復召至反覆勘辦師如冝僚擲丸飛舞空中東嶼甚嘉¶
之遂留執侍左右師以爲心法旣通不閱脩多羅蔵無以闡¶
&KR0045;正教聳人天之聽乃主蔵室於郡之萬壽及東嶼遷净&KR0268;¶
邀師分座以表儀四衆巳而無言宣公主温之江心𧰟師髙¶
行招復師至䖏之如凈&KR0268;天暦戊辰出世樂清之明慶㩀師¶
子坐集諸僧伽而誨之曰佛法欲得現前莫存知觧&KR0350;禪㸔¶
教未免皆爲障礙何如一物不立而起居自在乎所以德山¶
之棒臨濟之喝亦有甚不得巳爾聞者&KR0003;繹而去至正乙未¶
遷四明之寳陀先是寺以搆訟而廢師以訟興在乎辯難太¶
迫一處之以寛&KR0268;絶弗與較且曰我佛得無諍三昧所以超¶
出羣品我爲佛子可不遵其教耶衆服其化寳陀僧夢一神¶
<pb:KR4e0004_SBCK_026-2a>¶
人衣冠甚偉飛空而來僧作禮問之神人曰我&KR0025;阿育玉山¶
來欲請大千師赴供耳未㡬行宣政院署師住是山識者以¶
為玄應師旣至羣疑景附逺衆響臻師亦憫大法陵夷孳孳¶
誘掖不遺餘力甞埀三關語以驗參學其一曰山中猛虎以¶
肉為命何故不食其子其二曰虚空無向背何縁有南北東¶
西其三曰飲乳等四大海水積骨如毗富羅山何者是汝㝡¶
&KR0004;父母此苐三關㝡為峻切惜未有契其機者居九年退於¶
妙喜泉上築室曰夢庵因自號為夢世叟掩𨵿獨䖏凝塵滿¶
席不顧也洪武癸丑十月朔召門弟子曰吾將西歸汝軰有¶
在外者宜趣其還越七日属後事於住持約之&KR0073;公沐浴更¶
衣索&KR0083;書記書已恬然化㓕在菩提位中歴七十夏示人間壽相¶
八十五年&KR0052;三日用茶毗法焚之牙齒眼睛及數珠不壊餘¶
成設利羅五色爛然約之因造四偈賛之且竭力為治䘮事¶
云師三坐道塲有語録若干卷行世凡一燈所傳一雨所&KR0243;¶
<pb:KR4e0004_SBCK_026-2b>¶
雖淺深有殊各得分願弟子某等&KR0002;干人得法上首某某等&KR0002;¶
干人是年十二月九日塟靈骨於夢庵之後者至大也師智¶
度冲深機神坦邁晝則凝坐夜則兼修凈業真積力乆至於¶
三際不住&KR0116;&KR0026;湛然非言辭之可擬議且服用儉約不如恒僧¶
雖不與時俗低昻賢士大夫知其誠實不事矯飾多傾心為¶
外護其遇學徒亦以真率或以事忤之而聲色不變動出語¶
質朴不尚葩藻而指意超於言外名聞燕都帝師&KR0013;以佛德¶
圓明廣濟之號師畧不少動于中&KR0004;横川珙公入滅之年師¶
始生及其受業又同在瑞光至於歿也又同住阿育王山君¶
子或異之嗟夫禪定之宗至宋李而敝膠滯局促無以振㧞¶
精明使直趍於&KR0116;路横川當斯時宻受天目法印持降魔杵¶
樹眞正幢升堂入室者不翅受靈山之所付囑佛法號為中¶
興横川之同門有石林者奮興實角立東西其幹化機西來¶
之道扵斯為盛師盖石林之諸孫也故其死生之際光明盛¶
<pb:KR4e0004_SBCK_026-3a>¶
大有如此者豈無自而然哉某雖不敏毎以文辭為佛事今¶
因文妥之請故歴序師之行業勒諸琬琰而復繫之以銘用¶
勸方來&KR0071;師而興起焉者世當有其人乎銘曰¶
萬縁紛紜逐物而競&KR0154;以攝之實惟禪定禪定斯何言辭罔宣¶
浮翳盡歛月輪在天&KR0004;分一燈千&KR0395;交映如百錬餘金色逾¶
勝師之挺生銳思絶塵萬里只尺欲趍頓門片簡雖微中具¶
全体瞥爾觸之凡情盡死&KR0025;抵碩師勇决其&KR0059;振迅奮擲𩔖¶
獅子兒出世為人澍大&KR0372;雨法雷轟轟震驚百里海岸孤絶¶
潮音吐吞與此大法殊流同源神人飛空持䟽來謁孰知玄¶
微&KR0002;合符節彼舎利羅寳塔晝扃𦔳我發機靈光晶熒翩然¶
西歸趺坐而㓕示不壊相火中珠結生死之𨵿鮮執其樞坦¶
然弗惑如人歸廬前脩漸遐後武思厲不有昭之遺則淪墜¶
太史著銘勒石山樊虚空有盡師道永存¶
　　風樹亭詩(有序)¶
<pb:KR4e0004_SBCK_026-3b>¶
風樹亭者嘉禾潘孝子之所建也孝子之親殁毎對人言輙¶
嗚咽流涕然無以寓其罔極之思取韓詩外傳樹欲静而風¶
不止之言表其墓亭嗚呼孝子之意至是為可悲矣夫人孰¶
不欲飬其親&KR0901;則不子待也所以昔者臯魚立泣而死者孔¶
子蓋傷之也憫之也以其志為可悲而無所用其力也嗚呼¶
若孝子者念&KR0901;不忘乎茲其亦知沒齒慕親之道哉為之詩¶
曰¶
山有嘉樹油然發榮豈不欲静風撓之鳴我思我親顔貌日¶
改子欲飬之親不子待嗚呼噫&KR1077;我懐孔悲山髙海深孰堪¶
喻之内而九蔵外而四体皆親之枝同一根柢根既撥矣而¶
枝獨存夙夜哀號莫逹九原白楊瀟&KR0901;泉扃夜閟我親我思¶
得無蕉萃親不可見音容是求求之不得血淚交流作亭墓¶
隅是曰風樹仰之瞻之心焉孔瘁　右詩八章章四句¶
　　書虞宗齊¶
<pb:KR4e0004_SBCK_026-4a>¶
常熟虞宗齊字思訓世居芝溪在勝國時祖安澤任德清尹¶
故號宦家暨入¶
國朝以郷師統諸閭長坐法當死縣録其父德良與兄某下¶
獄宗齊&KR0059;自念此渉科繇事誰當正坐之父春秋髙萬萬無¶
就逮之理兄為冢嗣宗祀攸繫且無子吾幸有子儻得代父¶
兄含咲入九泉矣即詣吏自白曰宗齊精力彊凡官中事身¶
專任之不自意䧟于刑辟父若兄誠不知也吏不疑按章訊¶
之一一引伏嶽案具斬之東市容貌不少變時洪武辛亥夏¶
六月也宗齊之年甫二十又二云¶
史官曰子者親体之分也形雖殊其氣則通痒痾疾痛其有¶
不切者哉辟諸木焉本實旣撥枝葉未有不害者故宗齊之¶
代父死非異也理之當然也嗚呼然則然矣世之臨患難¶
固有舎父而逃者其視宗齊果為何如哉&KR0002;宗齊者知有親¶
不知有身&KR0025;容就義絶無㡬㣲不足之色可謂特立而弗愧¶
<pb:KR4e0004_SBCK_026-4b>¶
者矣嗚呼四海之内孰非人子哉¶
　　題危雲林訓子詩後¶
古之人教子多發為聲詩何哉蓋詩縁性情優柔諷詠而入¶
人也㝡深韓昌&KR0058;之子符讀書城南甞作詩送之曲盡其意¶
至今讀者猶蹶然興起豈曰小&KR0024;之哉雲林先生危公冢子¶
字於&KR0955;自檢討奉常遷佐薊州先生時辭嶺北行省左丞¶
獨居房山聞於&KR0955;將之官賦四言詩一章勉之嗚呼先生之¶
詩固無愧於昌&KR0058;而符能讀父書䇿名南宮今於&KR0955;以明經¶
擢進士苐君子亦&KR0060;謂似之或言古今人不相及者其果可¶
信歟雖然先生所作於脩已治人之道反覆備至是有𨵿名¶
教甚大不特可施於訓子而巳其視誘之利禄而以惜居諸¶
為念者又為何如哉知言之士必能辨之¶
　　送趙彦亨之官和陽詩(并序)¶
呉興趙彦君亨魏國文敏公&KR0025;孫也通周易至正乙已試藝¶
<pb:KR4e0004_SBCK_026-5a>¶
江浙郷闈𫉬與薦送值元改物遂退隠林壑¶
國朝文治大興濠梁侯公彦良以中書參知政事出守呉興¶
力舉教授郡庠彦亨以飬親辭侯公移鎭山東已而入覲以¶
爲彦亨之材誠不能多致復言於銓曹選爲楚府紀善乆之¶
調同知和州事將行予酌酒謂之曰彦亨以故家文獻自藩¶
府出佐方州有民人社稷之重蚤夜冝孳孳自厲有不待予¶
言其欲言者自識彦亨已数月矣因纂脩　囯史之冗凡¶
四聖𫝊心之秘諸家異同之辯欲求彦亨發之卒未能得而¶
彦亨以别告嗚呼古語有云爲政易而講學難予於彦亨又¶
烏可已於辭乎序而詩之情在其中矣詩曰¶
倬彼魏公文獻之家&KR0052;畬秋實藝𫟍春華旣質以熈復𧰟而¶
葩遺澤所&KR0013;英名載加弓治有傳詩禮與聞匪資竹素盍䇿¶
文勛如提健槊去衝中軍勇盖萬夫氣摩青雲賢書得貢淡¶
墨新題材評龍虎星應璧奎理將奮迅事或不齊海桑變幻¶
<pb:KR4e0004_SBCK_026-5b>¶
岩穴幽棲¶
大明麗天萬国咸臣蒐羅智哲逮及𨼆淪上名楚邸接跡朝¶
紳無善不紀有道必陳睠茲和陽瀕于大江¶
帝龯&KR0004;涖天威孔&KR0045;旣混寰區視此沛豐(叶)建侯擇佐維俊¶
及良竭子素藴攄子逺猷照嫗民隠靈承天休薄言我&KR0059;起¶
與子謀十翼多奥九師焉求子今有行孰析其精别&KR0322;徒牽¶
離觴重傾泱泱中流揺揺去旌瞻望弗及實勞我情¶
　　清齋偈(并序)¶
義中勝禪師結室於中天竺取契&KR0052;語名之曰清齋詞林宗¶
工各出新意侈張而斧藻之意亦至矣全室翁同雲巢丈人¶
以義中證脩近道必欲得予言予學日墜何&KR0085;以與此然而¶
清齋者香嚴妙悟之所義中旣𧰟其名則法其道亦宜也不¶
然何取於清哉無相居士爲&KR0003;偈曰¶
中竺有虚室八牎皆洞然觸目無礙者有境皆攝入煙霞草¶
<pb:KR4e0004_SBCK_026-6a>¶
木石鳥獸昆蟲等以至世間事何物不可狀此以何因縁獨¶
名為清齋纎塵了不生正以清浄故昔有一童子甞居清淨¶
室㝠寂於至道見焚沉水香由是作思惟香雖根於水非火¶
則不發火縦能燎原熾然不可遏苟非遘香木香氣從何起¶
因知木為自煙火乃為他自他共和合無因能行空觀兹四¶
相義幻有即空相四大所合成其法亦復然又况木火聚烟¶
氣未曽升鼻&KR0026;已先通縁我有鼻故香乃&KR0025;鼻入我若無鼻¶
時墻壁瓦礫等瓦礫與墻壁未聞知有香皆由自性起不假¶
外物故又况二物者斯須即變㓕唯存&KR0069;燼餘欲求是香者¶
去來杳無跡畢竟性空故吾性本來空雖空無不攝不落有¶
無間妙香無去來因兹悟宻圓發明無漏果得證香嚴號二¶
十五玄聖各&KR0003;最&KR0004;事成道由圓通七大十八界各各有所¶
入乆近雖兩異偏圓或二殊其教已開𩔰偏行即圓融悟理¶
旣一同誰復分逺近聖性無不通順&KR0647;皆方便主伴實相濟¶
<pb:KR4e0004_SBCK_026-6b>¶
後先了不别敷演真實義普度有情衆聞者當悟省勝師取¶
契經掲名其齋居當行無上道真證圓通智&KR0002;外而不内如¶
龜毛兔角欲見不可得居士&KR0003;偈巳忽見清齋東爛然大月¶
輪躍出瀛海中光明悉照燭清澈無纎翳持為作證明表此¶
清浄法¶
　　日本硯銘¶
夷而華四海一家此非文明之化邪¶
　　送部使者張君之官山西憲府序¶
天地正氣絪緼輪囷不折不回行乎太虚在物受之則為觧¶
廌為屈軼在人受之則為剛烈之士剛烈之士貴𫝑莫能加¶
威力不能變參乎氣化𨵿乎治體其重於物又不翅千百焉¶
嗚呼正邪不兩立正氣伸則邪沴廓清矣我¶
國家始建囯江左輙&KR0025;秦元之請立按察司設官分職彈劾¶
百僚所以伸正氣也迄今埀二十年憲度益嚴遴官益精有¶
<pb:KR4e0004_SBCK_026-7a>¶
&KR0002;山西憲僉張君孟兼&KR0057;號稱職者也孟兼性鯁亮不善為¶
依阿人有曲必靣白之雖慚沮羞縮不暇顧然亦無它腸當¶
良朋盍簮酒酣耳熱抵掌𥬇談胷中森然芒角必盡&KR0269;出乃¶
已其氣衮衮不衰名上¶
中朝選教胃子乆之迁南宫奉常奉常南宫掌禮儀郊祀之¶
事無以攄其耿耿及今出持使節知孟兼者讙曰孟兼行㢤¶
民生休戚無不得言吾見軺車夕至而封章朝上也貪賕舞¶
法吏吾見望風畏讋觧印綬而避去也民寃之不伸戾氣欝¶
結吾見渙然而氷釋也孟兼行㢤雖然鷙鳥之&KR0045;&KR0045;不如威¶
鳯之&KR1523;&KR1523;狄猊之&KR0416;&KR0416;不如祥麟之容容刑法之堂堂不如¶
徳化之雍雍人不務徳則巳茍有徳焉又何檢壬之不革行¶
㢤檢壬革行正氣之復正道之行也孟兼盍於此而留意㢤¶
吾鄕先逹自宋以來繡衣持斧赫赫見稱于時者凡六七人¶
嗣芳猷而&KR0071;遐&KR0100;&KR0060;於孟兼望之孟兼行矣孟兼精於古文¶
<pb:KR4e0004_SBCK_026-7b>¶
辭前御史中丞劉公極稱道之&KR0057;深名理之學其與李證應¶
奉徃復論性書上徹¶
九重之聽蒙　召對左掖門士林以為光榮云¶
　　勑賜開國輔運推誠宣力武臣榮禄大夫柱國淮安侯¶
　　華君神道碑銘¶
自古以來人臣事君始終一心以上承明徳所以保勲烈於¶
不刋熈令譽於無窮此丹書所謂敬勝怠者吉是也其或遭¶
時擾攘攀龍鱗而附鳳翼自赴於功名之㑹一旦封重爵享¶
厚禄志盈氣驕唯欲之是從遂致壊法亂政盖有其&KR0004;而鮮¶
克有終此丹書所謂怠勝敬者㓕是也嗚呼敬怠之間善惡¶
之所由分禍福之所由繫臣某於淮安侯之事不能無深感¶
焉侯諱雲龍字某姓華氏安豊人世為農家圖譜䘮不知其¶
先世遷移之詳三代皆以侯貴累膺贈典曽大父六二府君¶
中奉大夫北平等䖏行中書省參知政事妣王氏夫人大父¶
<pb:KR4e0004_SBCK_026-8a>¶
<pb:KR4e0004_SBCK_026-9a>¶
凡三友諒受矢斃于舟中龍江彭蠡二役侯在行中復以功¶
陞豹韜衛指揮使&KR0071;從伐荆州又同征江北郡縣而㤗州髙¶
郵淮安次苐平轉淮安衛指揮使就留鎭之呉元年丁未大¶
將軍徐逹奉　詔征中原侯復在行中齊魯旣定河南之¶
民簞食壼&KR0308;以迎王師暨入燕元君棄都而逃立北平等䖏¶
行中書省授侯鎮國上將軍僉大都督府事分府北平拜資¶
善大夫燕王府左相兼北平行省參知政事及天下大定論¶
功行賞加開國輔運推誠宣力武臣之號官榮禄大夫勲柱¶
國爵封淮安侯食禄一千五百石前職如故尋兼燕山衛都¶
揮使時北平新入職方非勲舊大臣不足以厭服之　上¶
以侯為鄰郡子且恩遇之深不趐骨肉至親必能為　囯¶
宣力故特託以方面重任豈期侯昧於理動違&KR0022;憲㩀元丞¶
相脫脫大第居之凢元宫龍榻鳯䄄及金玉寳噐非人臣可¶
僣者皆用之弗疑巳而以其第髙曠菑害屡生復役戰疲之¶
<pb:KR4e0004_SBCK_026-9b>¶
士創殘之民唯新室是圖奢麗過制特甚此猶可也先是元¶
故都破其逹官之女多與我師為婚媾㓜主尚竄沙漠諜者¶
因𠋣之傎我事情　上明照數千里外屢勑中書移文¶
北平凢舊仕於元者悉遣發江南毋使為民患害侯皆廢格¶
不行及至征虜副將軍李文忠北征𫉬間諜數人始知故䆠¶
之家有官兵馬司者相率構姦偽作文榜&KR0082;為變托姦人以¶
為巡邏之職將焉禦冦此非侯之過歟　上猶念其功¶
不&KR0216;寘于法趣中書令其盡遣侯仍弗之聴　上怒詔¶
内官徃歴指其主名諭之侯始不得已奉　詔侯自是益¶
怠於政日&KR0025;事歌舞燕飲遂得嬴疾疾寖𠟵　上召還¶
南京以洪武七年六月二十八日卒享年四十又三娶繆氏¶
累封淮安夫人子二人長曰忠次曰𨵿住女一人以七月十¶
日塟京城之西石&KR0069;山之陽上親御翰墨製文一通遣中官¶
致奠焉惟侯奮起戎行出遇¶
<pb:KR4e0004_SBCK_026-10a>¶
真人乘六龍御天&KR0025;征四方粗著勞效&KR0004;無獨建竒功駿烈¶
照耀人之耳目然而封以大郡錫之侯爵寵恩之加不為不¶
重矣柰何靡恩&KR0024;報狥欲敗度絶無憂國恤民之心乃知徃¶
古韓彭之流佑功自專卒至夷㓕皆其自取焉爾所頼¶
聖天子推天覆地載之量保全功臣唯恐有毫髮不至故侯¶
得令終于家享榮名歿世豈非幸歟故事生封侯者沒必加¶
之以公於是　勑塟以侯禮&KR0147;示簿罰可謂仁之至義之¶
盡者也臣濂奉　勑撰神道之碑稽諸天理之正察乎人心¶
之公不敢用昔人誌墓常法特取春秋直筆褒貶之義勒文¶
穹碑以為千萬世人臣之勸戒云銘曰¶
人臣事君&KR0006;猶如事天寅畏是將&KR0006;終日乾乾慎終如始&KR0006;¶
&KR0154;敢弗䖍一或怠逸&KR0006;明命在前侯起戎行&KR0006;有力如虎逢¶
時繹騷&KR0006;擇歸　真主四征弗庭&KR0006;無役弗與斬將搴¶
旗&KR0006;所向披靡　帝用嘉錫&KR0006;龍光日殷䟽以侯爵&KR0006;¶
<pb:KR4e0004_SBCK_026-10b>¶
作鎮北藩兵民二柄&KR0006;付之旬宣鞠躬盡瘁&KR0006;冝報　國¶
恩胡酲爾心&KR0006;動違國憲僣侈是崇&KR0006;群生胥怨峻宇雕墻¶
&KR0006;朝夕沉湎是非倒置&KR0006;大分莫辨¶
皇仁如天&KR0006;覆之幬之録其勛庸&KR0006;崇之君恩固弘&KR0006;臣行¶
或𧇊生弗為善&KR0006;死其忸怩春秋直茟&KR0006;善惡莫掩萬世取¶
法&KR0006;納人于檢墓門有石&KR0006;可比琬琰史臣勒文&KR0006;以示褒¶
貶¶
　　恭䟦¶
　　御製勑文下方¶
皇帝臨御之七載益弘敷教治優老禮賢孳孳如弗及時則¶
有&KR0002;翰林學士承&KR0562;臣同春秋七十猶以文學在侍&KR0025;論思¶
之列其意以為幸逢¶
有道之君何&KR0216;去之休致之請乆而不敢發　上見同¶
皓首蒼顔與白面少年旅進旅退於班行中惻然憐之八月¶
<pb:KR4e0004_SBCK_026-11a>¶
甲辰特降致仕之　命續杜期年且官其一子魯　召¶
同入賜坐&KR0025;容慰勞之夜漏下十刻始𠡠内官扶掖而還乙¶
已　上親製文一篇以賜同仰瞻　天藻之華無任¶
欣躍既奉表詣　殿庭稱謝又以副墨勒諸眞珉昭示悠¶
乆臣濂聞之君臣遇合自古為難非道之符契情之感孚鮮¶
有善始而善終者今同年雖耄拳拳恋　闕之心皦如出¶
日忠欵自將不替徃&KR0004;　上憫其衰暮不欲煩之以事¶
令優㳺田里以終天年　恩數便蕃視昔有加上下之¶
間可謂兩盡其道猗歟盛㢤昔宋孫宣公奭自翰林侍講學¶
士乞致其事仁宗甞賜詩一首詞臣尚載之簡𠕋至今以為¶
羙談矧我　皇上睿思天成神文炳煥其功侔造化&KR0052;¶
緯圖書足以昭明政體用風厲四方詩云乎哉是將傳之億¶
萬斯年永永無斁而同之名氏在奎壁光芒之中亦因是不¶
朽誠千載之一逢也傳曰王言如&KR0093;其出如綸天下之士聞¶
<pb:KR4e0004_SBCK_026-11b>¶
之有不皷舞而淬礪者乎臣職在　囯史謹巳備載日暦¶
復因同之請恭書于下方云是月癸丑翰林侍　講學士¶
知　制誥同&KR0113;　囯史兼　太子賛善大夫臣金華¶
宋濂恭䟦¶
　　神仙宅碑¶
䖏士之州並城三里𫠦有山曰少微山之下有&KR0026;曰𬗋虚&KR0026;¶
之南一峰巉然挺出曰眉巖西南諸山拱挹周衛而二水蜿¶
蜒起伏來匯其下登髙望之萬象呈露儼&KR0002;天開圖𦘕不知¶
者以為真&KR0363;壼員嶠之絶景也宋南度後仙翁章思㢘自遂¶
昌𬗋極夀光宫來隠&KR0026;中&KR0363;首垢面日&KR0004;升輙東向吐納凝¶
然澄坐乆之絶粒唯日飲水一盂形神分合人莫測其變幻¶
乾道丙戌冬沭浴坐蜕肌膚柔&KR0243;如生弟子瘞諸眉岩下後¶
有見於濤江之濵手携一舄飄飄然遡風而行衆異其事啓¶
棺視之唯&KR0215;履存焉先是主&KR0026;事者甞作亭墓前壊於風雨¶
<pb:KR4e0004_SBCK_026-12a>¶
道士王有大日徘&KR0422;其間悵然有上清笙鶴之思歸與其師¶
梁惟適謀自墓左開曲徑一千餘尺&KR0033;至巖顛誅榛剪荆造¶
祠宇七楹間名之曰神仙宅中祠䖏士星及仙翁諸像東室¶
曰芸香蔵書其中西室曰橘樂為娯賔奕棊之所宅之前二¶
石岩㧞起其蟠&KR0002;龍其踞&KR0002;虎各搆亭其上左曰來鶴右曰¶
留舄而山之景愈勝矣&KR0052;始於至正丙午春正月某甲子落¶
成於其年夏六月甲寅賛其功者楊一寜王性存也惟適復¶
&KR0162;&KR0254;田&KR0002;干畝&KR0010;收其入度子弟世守之介同郡呉府録事¶
呉從善微予為之記予聞括之名山上直少微天文家𫠦謂¶
䖏士之星也靈輝下燭凝粹敷和脩錬者居之去滓&KR0126;而来¶
清虚雖曰内功之加要亦山川淑靈𫠦助為多也今以𬗋虚¶
言之徧㳺海内名山招白鶴而翩然化去豈無盧仲璠者乎¶
道遇至人授以㳺戯翰墨之法卒吹鐡笛與之同徃豈無徐¶
虗寂者乎不止仙翁一人而巳且琳宫秘舘無䖏無之何少¶
<pb:KR4e0004_SBCK_026-12b>¶
微𫠦照而超然霞舉之士至三人焉當有不言而喻者矣仙¶
翁靈迹固不可不表見于世自非惟適父子篤志玄學孰肯¶
一顧於寒煙衰草之墟㢤化荒曠而為居䖏功亦大矣&KR0113;真¶
之士當世&KR0071;之俾勿壊可也嗚呼塵坌膠葛予不知秋𩬊之¶
&KR0013;肩安得攀仙翁之逸駕共吸沆瀣於寥陽之上耶惟適䴡¶
水人宋户部尚書汝嘉諸孫有大青田人亦簮纓家能文辭¶
及𨽻書皆髙士云系之以詩曰¶
少微之星燁燁埀芒降魄名山充欝沛&KR1480;結為靈和其中含¶
黄覔之無形發休吐祥孰其尸之有道之士来㴠清寜度世¶
不死皦出東方其大如簁我啄其精以洗吾髓錬虚凝真惚¶
恍&KR0002;神冠劍既藏神㳺江濱豈伊幻化身外有身出入河嶽¶
下上星辰靈蹤猶存木老亭仆芳草離離誰復來顧有巋者¶
士父子同慕皓鶴不来馳情雲輅乃陟崇椒乃建瓊宫羽蓋¶
飈輪庶或一逢靈風泠然白月正中&KR0538;涬無際遐思何窮况¶
<pb:KR4e0004_SBCK_026-13a>¶
乎遥瞩境與心㑹羣峰攅藍二水縈𢃄萬象粲然如列珠具¶
一歗　間夐超物外巖巖者山匪仙不名不有玄搆&KR0154;棲其¶
靈水火有鼎龍虎有&KR0052;疇非采真浮㳺黄庭神君捧劍&KR0017;伯¶
持㦸呵衛弗祥固此仙宅法古為碑麟廽鳯翼太史勒辭式¶
昭罔極¶
宋學士文集卷第二十六　翰𫟍續集卷之六¶
