# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:48.465909
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0229-029宋學士文集-卷第二十九.
<pb:KR4e0004_SBCK_029-1a>¶
宋學士文集卷第二十九　翰𫟍續集卷之九¶
　　贈惠民局提領仁齋張君序¶
嗚呼醫其難言矣乎人之生也與天地之&KR0148;相為流通飬之¶
得其道則百順集百邪去苟失其飬内感於七情外感於六¶
氣而疾疢即生焉醫者診而治之必察其根本枝末其實也¶
從而損之其虚也從而益之隂平陽秘自適厥中粗工或昧¶
乎此實實虚虚損不足而益有餘其病之能起者鮮矣此其¶
難一也氣血之運必有以䟽載之左右手足各備隂陽者三¶
陽旣有太少矣而又有陽明者何取兩陽合明之義也隂旣¶
有太少矣而又有厥隂者何取兩隂交盡之義也何&KR0052;受病¶
冝用何劑治之治之固不難又當知有引經之藥能循此法¶
則無疾弗瘳矣粗工不辯十二&KR0052;而一槩施之譬猶羅雀于¶
江罾魚于林萬一或幸而得之豈理也㢤此其難二也&KR0010;氣¶
有不同攻治亦異其冝曰升降曰浮沉吾則順而承之曰寒¶
<pb:KR4e0004_SBCK_029-1b>¶
熱曰温凉吾則逆而反之庶㡬能全其天和而不致偵倒錯¶
繆粗工則倀倀然當順則反逆當逆則反順如盲人適野不¶
辯乎西東此其難三也病有寒熱熱者當投之凉寒者冝濟¶
之以温此恒理也然寒熱之𫝑方𠟵而&KR0205;欲反之必扞格而¶
難入熱因熱用寒因寒用其始則同其終則異庶㡬能成其¶
功粗工則不察而混治之此其難四也藥性有隂陽而於氣¶
味見焉然不專扵隂陽也又有𫠦謂陽中之隂焉隂中之陽¶
焉差之毫𨤲繆以千里不可不察也粗工則不覈重&KR0127;而妄¶
投之過矣此其難五也然此多内經之𫠦明言自裴宗元局¶
為大觀二百餘方經㫖晦蝕無有探而究之者至金劉守真¶
張&KR0025;正李明之等出始一以内&KR0052;為宗向之晦者昭如也昔¶
之蝕者完如也嗚呼醫其難言矣乎吳士張君仁齋世為名¶
醫從陳鼎庵受内經之學而於劉張李三家之書無不通貫¶
故用藥多竒驗將軍那木哥病危甚張君脉之曰寒凉太過¶
<pb:KR4e0004_SBCK_029-2a>¶
所致冝温之果瘳中書平章政事李思齊遘疾　上遣¶
使者召張君療之張君脉已曰色天不澤尺脉已絶然能食¶
飲主踰月而死後亦然先是全室禪師泐公無病偶　張君¶
視脉色張君曰師雖康強其中多滯痰後有中風之患當時¶
咸不以為然至是疾果作手足痿痺不仁張君用辛凉劑汗¶
之下而愈師欲以金繒遺之張君𥬇曰師何必爾也得宋翰¶
林文一篇不翅足矣師来為予言予雖不知醫而醫之諸書¶
頗甞讀之故為䟽五難之&KR0003;使&KR0026;者知其道為不易如此嗚¶
呼醫誠難言矣乎&KR0002;學如張君察證如張君制藥如張君則¶
不謂之難也已¶
　　重刋𡨜照和尚四㑹語題辭¶
𡨜照和尚元叟端公旣示𡨜金華黃文献公為銘其塔蜀郡¶
虞文靖公為序其四㑹語二公以文辭名天下亦云備矣其¶
入室弟子清㤗子楩金山惠明天寜祖闡復合辭請曰舊刋¶
<pb:KR4e0004_SBCK_029-2b>¶
𫠦録先師語不幸燬于兵然非此無以見道之𫠦存&KR0060;懼不¶
傳子楩三人者已恊力命印生重雕之矣敢重以首簡請為¶
序雖然序猶可略也先師事蹟多渉神異状行者輙諱而不¶
書神異之事大乘者固𫠦不樂聞茍録以示入道之士亦足¶
以起其正信&KR0004;何傷乎願併識之序中予不敢辭稽子楩等¶
言公平頂古貌眼光鑠人頷下數髯磔立凛然如雪後孤松¶
坐則挺峙行不旋顧英風逼人凛如也𫠦過之䖏衆方讙譁¶
如雷聞履聲輙曰端書記来矣噤黙如無人賔友相&KR0025;未甞¶
與談人間細故舎大法不發一言秉性堅凝確乎不可㧞自¶
為大僧至化滅無一夕脫衣而寢其&KR0025;南屏歸化城受&KR0052;夏¶
夕啓窓而卧忽一梵僧飛錫而来與談般&KR0002;樞要亹亹不絶¶
未㡬騰空而去虎岩師主𩀱徑時甞言道家者流有上　謁¶
帝者其還甚逹因叩之荅云為選徑山四十八代住持故天¶
閽乆不開爾公正符其數公朝京師夢徑山潭龍君持金匙¶
<pb:KR4e0004_SBCK_029-3a>¶
舉食食公數凡十又八公主法席實十八春秋也公將示滅¶
𫠦剪爪髮留瘞化城幻有庵逮啓視之設利纍纍然生矣公¶
之遺事有&KR0002;此者皆冝&KR0024;書以見於世不可畧也盖公道契¶
佛祖名震華夏誠堪輿間氣之𫠦鍾其祥應之至亦出自然¶
非苟渉扵神怪者比也文献𫠦謂門庭之盛規重矩疊法雷¶
普震裂地轟天文靖𫠦謂譬諸名藩鎮以宿將隠然持重風¶
霆不驚握機行令舒卷自由足以使方城連戍有𫠦仰放不¶
敢踰越其言誠不誣㢤濂何敢復賛一辭頗念文靖之學粗¶
聞而知之又執弟子之役於文獻之門者最乆於是勦其緒¶
論重申之如此嗚呼公之四㑹語其尚假濂文以傳之㢤子¶
楩字用堂惠明字性源祖闡字仲猷皆設化一方黒白咸皈¶
仰云¶
　　滁陽蔡氏道山阡表¶
祠部主事蔡秉&KR0212;詣濂請曰&KR0212;之曽大父諱某姓蔡氏&KR0004;居¶
<pb:KR4e0004_SBCK_029-3b>¶
趙州因官于滁遂家焉娶胡氏無子唯育一女懼蔡氏之不¶
血食也乃命季氏子冬後冬&KR0018;&KR0148;自豪殺人亡命竟不知𫠦¶
終遂以女歸来安之許氏許氏諱清字士㢘讀書有賢行平¶
居寡言以儉德自將曽大父愛之曰是𩔖我者也命以爲子¶
不聽乆之乃相&KR0025;實&KR0212;之大父也不幸爲高氏子誣搆以死¶
罪留圜扉者二年貲産咸廢而大父無愠容大父復無子亦¶
生一女先是句容龍潭人孔氏有諱善者字囯宝㓜失怙恃¶
唯二兄存頗虐之依仲父以生一旦告仲父曰兄&KR0002;弟一&KR0148;¶
𫠦鍾也苟戀區區貲業使兄&KR0013;不義之名人其謂我何請避¶
之仲父爲之汍瀾出涕且曰吾在子勿憂於是竟决去無留¶
意行至滁大父見之嘉其知&KR0212;倫之理與其語又&KR0127;財仗義¶
有特逹丈夫志亦以女妙静妻之刲羊豕大饗婣朋焚香祝¶
天曰吾再世無嗣蔡氏之傳將遂微矣是子其克荷&KR0018;吾家¶
乎乃後之實&KR0212;之父也不數年盡復大父𫠦䘮土田人有曲¶
<pb:KR4e0004_SBCK_029-4a>¶
行面直之郷黨稱其賢生四子長即&KR0212;次玄童次壽童次慶¶
直及一女至正甲午三月二十九日滁䧟于兵先母與女素¶
英抱莭赴水死玄童慶真皆不知𫠦徃獨先人與&KR0212;間𨵿渡¶
大江而居金𨹧先人因憂憤成疾死時八月十八日也&KR0212;娶¶
王氏生一子名&KR0071;宗甞念三世皆以異姓為後雖扵先王之¶
禮有𫠦未合原其情之𫠦至豈得巳㢤&KR0212;家素積善天必福¶
之異子孫或衆多各俾一人承蔡許之祀而&KR0212;復姓孔氏則¶
於禮為得矣然大父之年僅五十七大母復少四&KR0010;而終父¶
視大母之年又少十&KR0010;母之年則如其父焉四䘮皆於黄道¶
山以昭穆序塟山在州東北十五里曽大父兆域之所在也¶
墓石皆無文願子為通書諸碑以示後人天地開闢厥&KR0004;生¶
民何甞知有所謂姓氏聖人者出𢙣其無貴賤親踈少長之¶
别也於是因生賜姓胙土命氏以至於以字以謚以官以邑¶
而族系漸繁矣蔡本姫姓許本姜姓皆以囯氏者也孔本子¶
<pb:KR4e0004_SBCK_029-4b>¶
姓以王父字為氏者也而三者何可同乎雖然凡有姓氏莫¶
非神明之胄而出於炎黄之世𫠦謂二十五宗一十四姓者¶
&KR0057;多流雖殊而源則一&KR0205;謂之不同亦未見其為可也然&KR0212;¶
之為孔氏固為不刋之論彼二氏者豈可忘其𫠦付訖而為¶
&KR0002;敖氏之&KR0017;㢤誠令子&KR0002;孫継之一如&KR0212;𫠦言亦出於禮之¶
變耳嗚呼氏族之不傳其淆亂無别亦難明矣使&KR0212;不自言¶
數世之後𢙣知有𫠦謂孔氏者㢤昔人有云人有姓氏猶衣¶
服之有冠冕裂冠毁冕雖有帶裳幅舄不足以&KR0013;飾其身其¶
任不為不重矣其任為甚重人反視以為&KR0127;有如&KR0212;者豈非¶
有識之君子乎某與&KR0212;交既乆&KR0002;異姓昆弟然故因其請為¶
表著先塋之碑使後世有考焉&KR0212;字秉&KR0212;為人慷&KR0099;䟽通其¶
&KR0025;政也難集之事談笑而成之人號為長才㓜鞠同里王時¶
中家遂婿焉巳而襲其姓時中既有後今請于朝仍氏於蔡¶
云¶
<pb:KR4e0004_SBCK_029-5a>¶
　　大天界寺住持白庵禪師行業碑銘(有序)¶
大天界寺住持白庵禪師諱力金字西白吳郡姚氏子其母¶
周氏夢一龎眉僧𩔗應真者直趍房闥麾斥弗退因驚呼而¶
&KR0116;遂懐姙時至而育竒芬馥郁滿庭年臨五六方顙圓額白¶
哲如玉琢見者無不憐愛縣大夫時抱載車上歸與妻妾環¶
玩之欲索為子父母靳弗與逮七&KR0010;頴悟異常凡書一覧即¶
能記憶或見佛像輙五体投地作禮而退一日請于母曰兒¶
患世相起㓕不常將求出世間法可乎母曰出家甚苦爾年¶
㓜豈能堪乎曰兒心自樂之想無苦也自後請之不已父母¶
知志不可奪俾依吴縣宝積院道原衍法師為弟子十一&KR0010;¶
祝髮受具戒精研三&KR0026;十乗之㫖領其樞要衍公主秀之德¶
蔵師為綱維之職&KR0100;範肅然忽喟然嘆曰名相之學畧諳之¶
矣盍棄諸縁而徃躋&KR0116;路乎遂更衣入虎林謁古鼎銘公子¶
𩀱徑古鼎一見輙以法噐相期示以德山見龍潭語師&KR0108;迅¶
<pb:KR4e0004_SBCK_029-5b>¶
踊躍直觸其機從而有契銘公俾掌記室曽未㡬何分座後¶
堂敷宣大法如山川出雲靈雨霑&KR0243;四衆信服復陞居前室¶
聲光燁燁起叢林間至正丁酉出世住蘇之瑞光寺㑹嘉興¶
天寕寺災郡守貳咸曰非師不足起其廢具禮幣遣使者力¶
邀致之師至未乆&KR0770;如兠率天宫下現人世道路過者莫不¶
瞻礼賛嘆帝師太宝法王聞師之賢授以圓通普濟禪師之¶
號師自㓜䘮父唯有母存乃去城東一舎築孤雲庵以奉飬¶
焉同袍或議之師呵之曰爾不見編蒲陳尊宿乎何言之易¶
易也洪武改元¶
皇帝御大寳暦弘闡佛乘首開善世院俾擢有道浮屠莅天¶
下名山杭之净慈主席尚虚僉欲起師居之䟽與幣交至浙¶
江省臣復遣使趣之師皆力辭乃退居同歸庵迎母以飬僕¶
夫忽夢庵前有瑞花如芙容然光彩絶異或謂夢者曰此花¶
天子當取之而去旦而述其事人以為誕巳而有　㫖起¶
<pb:KR4e0004_SBCK_029-6a>¶
師住持大天界寺命將下之日乃僕夫所夢之宵也師應¶
詔至闕見　上於外朝慰勞優渥即令内官送其入院賜¶
以天厨法饌萬機之睱時召入禁庭奏對多稱㫖盖師精通¶
西竺典及東魯諸書其與薦紳談論霏霏如&KR0269;玉屑故咸樂¶
與之㳺至扵勘辯學子務以直指心源宗&KR0003;兼行機用迭發¶
&KR0057;使者敬仰不置四年春　詔集三宗名僧十人及其徒¶
二千建廣薦法㑹于鍾山命師捴持齋事師能靈承¶
上㫖凡儀制規式皆堪傳永乆尋以母年耄舉徑山泐公自¶
代復還庵居五年冬詔復建㑹如四年　大駕臨幸詔師¶
闡&KR0045;苐一義諦自公侯以至庶僚環而聽之靡不恱服一日¶
忽示門弟子曰吾有夙因未了必當酬之汝等勿以世相遇¶
我未㡬示微疾謝去醫藥飲食手書一偈委順而化實六年¶
十二月二十四日也停龕六旬始行茶毗之法視其皃如生¶
數珠齒牙不壊於火設利羅無等&KR0026;者競取之而去世壽四¶
<pb:KR4e0004_SBCK_029-6b>¶
十有七僧臘三十又六𫠦度弟子某等二十餘人嗣法上首¶
出住名山者保寕&KR0116;慧等又二十餘人三㑹語有録謀建塔¶
扵嘉興城西環翠蘭岩以某年月日舉靈骨及不壊者蔵焉¶
師神&KR0026;秀偉智辯縦横以宗教為巳任不畜&KR0059;財毎得財施¶
輙舉以給貧者甞以楞伽經及法宝壇經乃釋門心要當毒¶
暑時揮汗謄鈔鍥梓以傳師既歿&KR0116;慧惟恐其遺行泯泯書¶
夜弗自寕件繫群行為書乞予為塔上之銘予惟臨濟之傳¶
至扵寂照大師其道益光明盛大故其子&KR0002;孫亡慮數十人¶
各主名山務識本源至今接武而&KR0108;者尚未已也如師者亦¶
其一人焉此無它傳授之真頴悟之正而無它岐之惑也夫¶
塔之有銘始於梁而&KR0057;盛於唐以為不&KR0002;是無以繫學者之¶
思而景先哲之行也予不敢廢此義遂因慧&KR0116;之請為造銘¶
曰　一真妙心&KR0006;圓同太虚迷者自蝕&KR0006;唯塵之拘&KR0154;治¶
&KR0154;攻&KR0006;在静其慮禪斯有學&KR0006;流于中土臨濟正宗&KR0006;奕葉¶
<pb:KR4e0004_SBCK_029-7a>¶
其光𫝊至&KR1254;照&KR0006;愈亢厥宗叶子孫蟄蟄&KR0006;各闡化機要使¶
青蓮&KR0006;出扵汗渠唯師之生&KR0006;孰乗願輪豈伊應真&KR0006;憫世¶
度人學兼内外&KR0006;卓然名家轉彼名相&KR0006;為德之華紺目一¶
&KR1407;&KR0006;大法畢具見者悟之&KR0006;無句之句宝華樓閣&KR0006;彈指即¶
成示現世&KR0006;何經何營三莅精藍&KR0006;其法益崇&KR0154;以徴之&KR0006;¶
設利青紅生死去来&KR0006;不礙真圓飛鴻印雪&KR0006;爪趾宛然塔¶
婆新建&KR0006;下瘞靈骨銘以掲之&KR0006;来者是則¶
　　夾註輔教編序¶
天生東魯西竺二聖人化導烝民雖設教不同其使人趍於¶
善道則一而巳為東魯之學者則曰我存心飬性也為西竺¶
之學者則曰我明心見性也究其實雖&KR0002;稍殊世間之理其¶
有出一心之外者㢤傳有之東海有聖人出焉其心同其理¶
同也西海有聖人出焉其心同其理同也南海北海有聖人¶
出焉其心同其理同也是則心者萬理之原大無不包小無¶
<pb:KR4e0004_SBCK_029-7b>¶
不攝能充之則為賢知反之則愚不肖矣&KR0116;之則為四聖反¶
之則六凡矣世之人但見修明禮樂刑政為制治之具持守¶
戒定慧為入道之要一䖏世間一出世間有&KR0002;氷炭晝夜之¶
相反殊不知春夏之伸而萬彚為之欣榮秋冬之屈而庶物¶
為之蔵息皆出乎一元之氣運行氣之外&KR0004;不見有他物也¶
逹人大&KR0026;洞然八荒無藩籬之限無户閾之封故其&KR0269;言持¶
論不事形迹而一趍於大同小夫淺知肝膽自相胡越者𢙣¶
足以與於此㢤宋有大士曰鐔津嵩禪師實洞山聦公之法¶
嗣以二氏末流之弊或不相能也取諸書㑹而同之曰原教¶
曰廣原教曰&KR0134;書曰孝論而壇經賛附焉復恐人不悉其意¶
自注釋之名之為輔教編&KR0002;禪師者可謂攝萬理於一心者¶
矣予本章逢之流四庫書頗甞習讀逮至壮齡又極潜心於¶
内典徃徃見其&KR0003;廣愽殊勝方信桺宗元所謂與易論語合¶
者為不妄故多著見扵文辭間不知我者或㦸手来詆訾予¶
<pb:KR4e0004_SBCK_029-8a>¶
噤不荅但一𥬇而巳今因虚白果公重刻是編其有功學者¶
甚大故執筆言之嗚呼孰能為我招禪師扵常𡨜光中相與¶
論儒釋之一貫也㢤獨視霄漢悠然遐思者乆之¶
　　題滑壽傅後¶
昔者太史遷作史記創為記表書傳秉&KR0686;筆者咸宗之然而¶
傳之為体雖不一不過立論序事二者而已獨為淳于意傳¶
載其應詔𫠦對自齊侍御史成至公乘項䖏凡二十有三人¶
書治病死生驗者具悉此其故何㢤盖毉乃人命所係不敢¶
不慎故特變例以成文耳㐮城滑壽伯仁以毉道髙一時而¶
吾老友朱君伯賢倣史迁法為之傳事核詞古而光&KR0395;燁然¶
與伯仁㳺者鋟&KR0922;以行伯賢方載筆詞林其言當見信扵世¶
它日必有采之入史牒者淳于意之事尚得專羙扵前㢤¶
<pb:KR4e0004_SBCK_029-8b>¶
