# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.955466
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0229-018宋學士文集-卷第十八.
<pb:KR4e0004_SBCK_018-1a>¶
宋學士文集卷第十八　鑾坡集卷第八即翰苑後集¶
　　贈侍儀舎人林成之序¶
余家食時有同門友宣君彦昭爲温之平陽判官當報政而¶
歸州之文學&KR0122;林成之實護送来浦陽成之以余頗知學也¶
自浦陽謁予金華山中相與講學術異同論風俗淳漓至更¶
闌月落蟬聮不得休臨别造四言一章以贈成之旣去西東¶
絶不相聞予亦應中書之出仕䏂　熈朝有&KR0025;平陽来者輙¶
詢之咸言成之䖏烟霞泉石間詠詩讀書以爲樂予亦爲之¶
驩然頗自念相望二千里不知何時與成之盍簮乎今年夏¶
予在南宫忽有踵門而拜者予弗能識之叩其姓氏則成之¶
也嗚呼相别未十年壮者日益衰朽至熟視良乆亦不記其¶
顔兒之真人事之不堪把玩如此可勝嘆㢤扵是與之坐而¶
慰勞之成之頗徃来扵予門問詩&KR0002;文之法予以舊㳺之故¶
歴舉體製之殊音莭之異者亹亹列之未㡬成之忽来吿曰¶
<pb:KR4e0004_SBCK_018-1b>¶
小人有毋貧窶不能存雖幸&KR0060;禄于　朝而烏鳥私情懸懸¶
不能忘昨巳請扵廟堂陳其中情涕與涙俱下執政大臣憐¶
其志子告一百日俾迎飬扵南京今将行矣執事其能賜之¶
一言乎夫成之為退思先生五葉孫先生實考亭夫子髙苐¶
世稱十哲之一其家世之懿不俟言也成之以茂才貢上銓¶
曹擢為侍儀舎人出入禁省日覲¶
天顔整肅乎鵷班峙立乎螭&KR0638;其寵榮非他職名&KR0001;可比今¶
又奉板輿迎親而来母子怡愉聚扵一堂何人不慕&KR0233;之亦¶
何俟予言也無已則有一焉予與成之别後成之學問日新¶
予則摧落不振四庫之書廢忘者十九視舊相見時&KR0002;兩人¶
焉此無他習與怠相仍氣隨世&KR0001;移故也成之宜益自奮勵¶
母&KR0002;子之&KR0001;為則下不夫家世之懿上無&KR0018;¶
國家之恩予與成之言者止此而已若夫温之先儒卓然以¶
學術名家或沈潜性理或有志事功或推明經制大抵與吾¶
<pb:KR4e0004_SBCK_018-2a>¶
婺諸賢同其扵醇疵得失之間多有可議予雖欲言雖更僕¶
亦不能盡也尚容他日爲成之發之成之名伯生䔍實好學¶
有士行絶不同扵流俗云¶
　　飬親園記¶
天台楊君子善謁予而請曰善之少也習進士業&KR0025;陳用&KR0051;¶
彭&KR0098;誠二先生㳺屢踐塲屋輙不利扵是棄去㑹海内弗靖¶
奉二親逺&KR0481;山谷艱難險阻無不備甞及今¶
真人啓運六合一家幸得還先人之敝廬竊自念少壮之時¶
思欲沾寸禄以榮親東馳西奔靡有寕&KR0010;定省曠而音問踈¶
兹&KR0023;婆娑扵膝下家公年巳七十又二固幸康強素髪垂領¶
而齒牙且&KR0978;摇矣毋之年如家公又益其二焉尫羸如不勝¶
衣而出入之氣僅属愛日之情恒怦怦然頗聞申&KR0923;爲物性¶
&KR0044;而味&KR0605;能益氣延年明目生津吾親&KR0001;宜服餌而不可闕¶
者也乃擇家南之沃壤數畝而贏九畊而十耨之使其土䟽¶
<pb:KR4e0004_SBCK_018-2b>¶
而壤鹵封爲直疄疄各有溝踰三尺輙樹一本以數計之&KR0005;¶
六伯焉周爲儲胥以護之使羊牛不得踐履夏氣方中絳實¶
盈盈綴于枝間舉手觸之馨烈之氣鬯逹扵左右遂與子姓¶
采而擷之以奉親有餘則售于千家之市&KR0023;其直以還買魚¶
沽酒以爲親驩班衣起舞毎歌之以侑觴歌曰我藝我&KR0923;其¶
寔纍纍只薄言掇之其香弗&KR0220;只可以延年可以生津只樂¶
&KR0006;樂&KR0006;吾以奉吾親只歌巳二親亦欣欣爲之引滿頽然就¶
醉今善雖出仕與有禄食遐想斯園窹&KR0304;不能忘子願爲善¶
記之予聞用天道分地利孔子以爲庻人之孝&KR0003;者謂其順¶
時别五土&KR0001;宜而播種之以飬其父毋盖古之士者朝出耕¶
暮歸讀聖人書亦常事爾後世習俗䆮偷鷄鳴而起&KR0025;事於¶
末作始有不知躬耕以爲飬者如吾子善扵瀾倒波隨之際¶
屹立不遷不亦行古之道㢤雖然子善以茂才應辟出仕爲¶
時亦既丞京府而賛治化當以守貴富保社稷和民人爲孝¶
<pb:KR4e0004_SBCK_018-3a>¶
<pb:KR4e0004_SBCK_018-4a>¶
逺&KR0259;深&KR0386;淺受而其學益進扵前一旦将還東海之上與&KR1156;¶
原㳺者咸惜其去相率發為聲詩命予執簡而序之因繫其¶
辭曰世之學者夥矣溺文學者則局促經畬馳驟藝苑其流¶
必外騖而忘返泥苦空者則措情髙逺㳺志踈曠其流必内¶
躁而失守&KR0001;以皆倀倀他適不知正塗之&KR0025;有&KR0002;&KR1156;原其知¶
真乘法印與儒典並用者歟䖏乎世間不着世間如環之無¶
端不見其止如刀之剖水不見其跡其知空有相資真俗並¶
用者歟循序而上此焉發軔他時出世為人其知&KR0001;自重者¶
歟予儒家之流也四庫書冊粗甞枝閲三蔵玄文頗亦玩索¶
負誇多闘靡之病無抽&KR0028;啓鑰之要近惟黙坐存誠屏斥而¶
銷霣之扵是天光駿發靈景自融方知儀曹之云為漸門者¶
設&KR1156;原春秋甚富冝逹圎頓之旨尚思得魚兔而忘筌蹄歟¶
白雲恱公時碩德也身居岩壑名聞　禁闕&KR1156;原甞師事而¶
親炙之當以予言質其然否白雲又将有以為璞原告也¶
<pb:KR4e0004_SBCK_018-4b>¶
　　&KR0605;亥京畿鄉闈紀録序¶
進士之科始扵陏而盛扵唐唐扵進士之外又有明經明法¶
書筭諸科然皆有學以肄其業毎&KR0010;之冬州縣舘監課試其¶
成者使與計偕其不在舘學而舉者謂之郷貢既上尚書始¶
由户部集閱而&KR0028;扵考功復課試其可者而苐之此其&KR0004;制¶
也自時厥後其法靡常而諸科或廢或因亦無一定之論唯¶
進士之設行之頗乆其得人之盛考諸載籍猶班班可見也¶
皇明誕膺丕圗&KR0071;天出治廼法前王建進士科用康保于我¶
烝民洪武&KR0605;亥秋八月洊當郷貢之期凡畿内三州十七府¶
之士皆&KR0172;忻相吿褁粮而奔走儀曹具以状聞上親選兵部¶
尚書呉琳國子司業宋濂司考文之任命即日蒞事而中書¶
右丞相汪公左丞胡公復妙柬在廷之臣㢘慎而通文藝者¶
為受卷謄録對讀彌封等官期各盡厥職庶有以副¶
上側席求賢之意其不䡖也較然矣夫自歴代以来為之士¶
<pb:KR4e0004_SBCK_018-5a>¶
者焚膏&KR0071;晷矻矻窮年欲徼科目以為身榮柰何有終身而¶
不霑一命者設得之秋髮&KR0813;紛而有弗&KR0023;禄食者其間幸無¶
二者之累拘扵&KR0010;月又有不&KR0014;改合入官者何其艱㢤今我¶
皇上求治之切一藝一才無不庸擢上苐者固不限資序而¶
爵之或見遺扵南宫亦俾其與有禄食寒酸之士一旦遭逢¶
盛際紆朱拖紫秉笏垂紳光&KR0139;尊榮照耀耳目此¶
皇恩之滂沛醲郁誠歴代之&KR0001;無有為之士者動静云為之¶
間&KR0154;思&KR0001;以致此㢤其尸位素飡而不知報國者妄也違道¶
干譽而不務恤民者殆也貪墨敗&KR0011;䘮名檢而&KR0549;風教者非¶
人也郷闈小録成直書首簡用以為多士之規是&KR0010;八月十¶
九日金華宋濂謹序¶
　　雲中辭¶
黄岩有竒士曰許君弼其字廷輔治周昜燁然以文名㑹天¶
下紛擾輙&KR0013;鐡衣操虵矛集兵以禦㓂&KR0057;能挽强命中衆&KR0004;¶
<pb:KR4e0004_SBCK_018-5b>¶
弗信君設正鵠一百八十歩外挟弓矢以往轟然一彂輙中¶
之乃皆歎服由是多驅馳戎馬間及　天兵取台州四方次¶
苐平大興文治建科目以取士君慨然曰　聖天子在¶
上可以出而仕矣起應書郷闈遂取浙江苐二名君文觧去¶
通判&KR0198;陽府剸煩&KR0501;如庖丁觧牛恢恢乎投刃而有餘地已¶
而復慨然曰予家之東有委羽山其髙摩天委羽之下又有¶
桃山焉羣峰相與回環日未出常有雲氣起其間縹緲&KR0127;盈¶
如兠羅綿籠&KR0449;崖谷如翔如舞絶可愛玩有時下覆櫩宇覺¶
此身飄然在雲之中恍欲逐黄鶴仙人吹簫而徃来也苐以¶
君恩未報不敢决去他時&KR0288;種種當掛冠而歸與雲為朋姑¶
以雲中生自號盖以表其志云夫雲之為物出乎太虗歘然¶
而有忽然而無其變幻有不可測者當長空晴妍紆徐其興¶
結而為祥鸞散而為綺霞其文采郁如也及其黤黮欝勃銕馬¶
長驅雷電為之恍愡而甘霖注焉嗚呼雲㢤何其有&KR0011;扵君¶
<pb:KR4e0004_SBCK_018-6a>¶
也然非雲之&KR0011;君實君有取扵雲也樂繁華者贈勺藥以相¶
娱務髙㓗者貯秋菊以為糧物何甞有心而人自强同之爾¶
予方與君談雲中之趣君忽昻然而来顧予言曰弼知誦子¶
之文乆矣盍為賦雲中辭乎予聞君&KR0109;韻洒落得䘮一歸于¶
天故其顔四時無憂色其&KR0197;為雲中也亦宜為之辭曰¶
委羽之山&KR0006;雲薄之&KR0020;輪囷&KR0006;復㠁嵯膚寸而合&KR0006;既合而¶
復離不崇朝&KR0006;雨渺瀰&KR0261;瀰&KR0006;雲之歸玄功泯泯&KR0006;&KR0684;難知¶
嗟爾雲中之人&KR0006;胡不爾思或出&KR0006;或䖏&KR0006;恒與雲以相期¶
　　題山房清思圖(書萱草蘭&KR0525;竹石松梅為一卷)¶
趙魏公以藝文名天下及用&KR0144;&KR1588;法施扵繪事凡山水士女¶
花竹翎毛木石馬牛之属亦入妙品&KR0113;道先生云廣長三萬¶
里上下二百年唯公一人爾信然保寧慧禪師以山房清思¶
圖相示遂書而歸之¶
　　䟦佛頂托盋歌諸文後¶
<pb:KR4e0004_SBCK_018-6b>¶
穆庵禪師康公耽樂法乘見諸履踐毎念先佛以乞食為事¶
日中一食樹下一宿尚恐畱情永法乃一切悖之而唯嗜欲¶
是滋是長扵是著托盋之歌古者專務精進無少&KR0520;怠得無¶
上道亦無自滿之意末法乃中道迷惑扵未足中生滿足證¶
扵是書首楞嚴經千種識隂之文在昔陀摩尸利刻苦&KR0113;行¶
&KR0023;遇堅牢比丘相與激勵卒趋&KR0116;門而使彌樓犍陀佛法再¶
興末法乃壞散弗&KR0053;鮮有誠心向道者扵是録堅牢石室之¶
偈其一則咏之以巳意其二則證之以古辭大㮣勉人捨妄¶
入真無乖扵聖教而已嗚呼禪師之慮至此其可不為慟哭¶
而流涕矣乎然而豪傑之士何世無之君讀斯卷當有蹶然¶
而興起者豈惟禅師望之予亦望之無相居士金華宋濂題¶
　　陶府君墓志銘䟦尾¶
右上虞典史陶府君墓志銘一通翰林學士承旨河東張翥¶
仲舉造集賢大學士滕國公保定張&KR0722;公弁篆題盖府君之¶
<pb:KR4e0004_SBCK_018-7a>¶
子江浙行樞宻院管勾漢生之&KR0001;請其時則至正二十三年¶
漢生將南轅復求嶺北行省左丞臨川危素太朴書後一年¶
太朴還中朝承㫖翰林始為作烏界道繕謹寫就㑹南北道¶
絶附海舶至江南以歸漢生又一年漢生自江浙行省檢校¶
官陞行樞宻院都事贈府君承事郎福建江西等䖏行樞宻¶
院都事府君之妻趙氏亦贈宜人漢生既奉命書&KR0021;告扵¶
墓下復欲請仲舉&KR0024;入誌中而九京不可作矣乃并仲舉舊¶
撰宜人墳記聮為一卷傳示子孫使有&KR0001;徴焉府君&KR0004;除大¶
理路儒學教授誌中書為文學&KR0122;用省文法也漢生兄宗傳¶
時為江浙行省掾未㡬亦轉為台之臨海尹陶氏一門父兄¶
子弟其不墜書詩之業徃徃知自奮如此䆠牒之蟬聮此盖¶
其&KR0096;輿㢤前史官金華宋濂題¶
　　茂承齋銘¶
閩人鄭子尚世惇書詩為良士其父周可君&KR0057;能以道自娯¶
<pb:KR4e0004_SBCK_018-7b>¶
子江浙行樞宻院管勾漢生之&KR0001;請其時則至正二十三年¶
漢生將南轅復求嶺北行省左丞臨川危素太朴書後一年¶
太朴還中朝承㫖翰林始為作烏界道繕謹寫就㑹南北道¶
絶附海舶至江南以歸漢生又一年漢生自江浙行省檢校¶
官陞行樞宻院都事贈府君承事郎福建江西等䖏行樞宻¶
院都事府君之妻趙氏亦贈宜人漢生既奉命書&KR0021;告扵¶
墓下復欲請仲舉&KR0024;入誌中而九京不可作矣乃并仲舉舊¶
撰宜人墳記聮為一卷傳示子孫使有&KR0001;徴焉府君&KR0004;除大¶
理路儒學教授誌中書為文學&KR0122;用省文法也漢生兄宗傳¶
時為江浙行省掾未㡬亦轉為台之臨海尹陶氏一門父兄¶
子弟其不墜書詩之業徃徃知自奮如此䆠牒之蟬聮此盖¶
其&KR0096;輿㢤前史官金華宋濂題¶
　　茂承齋銘¶
閩人鄭子尚世惇書詩為良士其父周可君&KR0057;能以道自娯¶
<pb:KR4e0004_SBCK_018-8a>¶
&KR0001;居曰至德里並舎北南環植以蒼松鼓髯奮爪儼&KR0002;蛟龍¶
然甞喟然嘆曰始者拱把爾今則大&KR0005;十圍人之種德其亦¶
有&KR0011;扵是乎御史鄭公過而嘉焉名之曰松庄云周可君既¶
乗風御氣㳺神扵冲漠之墟而松固無恙寒光凉翠益翹然¶
發舒子尚日徘&KR0422;其下仰而慕俯而疑悵然其&KR0002;思已而曰¶
先子不可見矣倘能承&KR0071;之庶㡬其不死矣乎乃取詩&KR0001;謂¶
如松栢之茂無不爾或承之語扁其齋曰茂承盖萬物榮扵¶
春悴扵秋各繋其逢唯松也舊葉將落而新葉已生&KR0001;以四¶
時而恒青子尚欲承父志無湏&KR0119;間㫁其&KR0005;常茂而益榮者¶
㢤子尚亦善扵取譬者巳子尚以明經試天官歸教長樂郷¶
校其&KR0005;行也介國子録趙伯庸来徵予銘銘曰¶
有松丸丸&KR0006;于彼郊坰来者既續&KR0006;徃者始零衆悴黄霣&KR0006;¶
其色獨青嘉名斯建&KR0006;象&KR0011;之精父經能傳&KR0006;扵粲其榮繼¶
&KR0071;承承&KR0006;&KR0098;有餘馨毋玩葩澤&KR0006;忽彼堅貞太史造銘&KR0006;勒¶
<pb:KR4e0004_SBCK_018-8b>¶
扵軒楹¶
　　戴亭張氏譜圗記¶
張出自&KR0078;姓青陽氏苐五子揮爲弓正始造弓矢寔張羅以¶
取禽獸主祀弧星世掌其職賜姓張氏周宣王時有卿士張¶
仲其後裔事晉爲大夫張侯生老老生君臣君臣生趯&KR0901;生¶
骼骼孫曰抑朔至三卿分晉張氏事韓匕相開地生平凡相¶
五君平生良字子房其孫子寔蕃分布四方有安定范陽太¶
原南陽燉煌&KR0113;武上谷沛國梁國滎陽平原京兆清河等四¶
十三望大抵皆良之裔故唐&KR0004;定清河爲乙門其&KR0001;由来者¶
逺矣句容戴亭張氏自汴而遷則始扵大理評事要皆出扵¶
四十三族之中屢更兵燹圗譜䘮不能言其爲㡬世評事生¶
謙三傳至&KR0022;寕&KR0022;&KR0139;&KR0022;寕生孝仁孝榮孝仁生景逢景逢生¶
應珍&KR0063;蘭應珍生郷貢進士志禮孝榮生溧陽學諭景先次¶
元英景明景先生應開應熈元英生玉山教諭應辰金壇稅¶
<pb:KR4e0004_SBCK_018-9a>¶
務副使應麒次應麟應時應麒生四子遂遷金壇應麟生志¶
逺志逺生文賢文賢生允隣允逹允成景明生應和應和生¶
志頴志頴生文原文原生伯常&KR0022;顯生日升日升生思恭思¶
恭生雲霓雲霓生天麟天&KR0236;天福天&KR0236;生文昌文昱文圭文¶
昱知青陽縣自謙逮今十有二世析為三十四支而族属之¶
衆&KR0005;數百人當科目之興也以五見其棟試者各有其人冠¶
衣濟如劒佩鏘如論道德而談唐虞&KR0813;紛而舒徐人或造之¶
但見其棟宇鱗次術徑交羅朝夕循環扵詩書爼豆間竟迷其¶
西東故鄕之稱望族者一則曰戴亭張氏二則曰戴亭張氏¶
云先是應和甞扵譜廢之餘蒐采而圗之未盡其詳而殁其¶
孫文原出而&KR0024;其闕請序扵申屠推官駉未㡬又廢扵兵文¶
原之&KR0025;子&KR0098;逹恐愈乆而愈忘也乃以耳目之&KR0001;記䟽其大¶
槩来謁扵予曰先生有職扵太史氏其言必見信扵世幸不¶
鄙而文諸碑予因不辭按史表之法書而遺之嗚呼圗譜局¶
<pb:KR4e0004_SBCK_018-9b>¶
之不見即令史之不設大小宗之法遂廢而弗之講&KR0098;逹䏻¶
惓惓扵圗譜之&KR0113;亦可謂賢也巳&KR0098;逹有上行&KR0057;致謹扵先¶
世遺文裝潢成卷而珍襲之其扵崇孝廣敬之道盖有知無¶
不為云¶
　　曽侍郎像賛¶
身形之瘦弱也則山澤之臞精神之&KR0466;厲也則列仙之儒愽¶
極諸書而守之則約智用群&KR0011;而䖏之&KR0002;愚當議禮而考文¶
較損益扵錙銖稽百王之軼典翼一代之鴻圗豈非飬德之¶
&KR0254;造道之樞而為&KR0038;之耆艾&KR0022;之&KR0433;&KR0027;者乎¶
　　盧龍清隠記¶
盧龍山在京城西北二十五里周遍十二里髙三十六丈山¶
嶺綿延逺接石頭乃江上之&KR0028;塞比扵北地盧龍山因名和¶
陽尊帥駱月溪&KR0046;居其中自號曰盧龍清&KR0046;請予友王儀曹¶
本道徴予文以記之本道述月溪之言曰古人有云心不溷¶
<pb:KR4e0004_SBCK_018-10a>¶
濁謂之清迹不章&KR0139;謂之&KR0046;予學老子之法者也朝暮黄梁¶
一盂苜蓿一盤既適而且安間披鶴氅衣手執黄庭經一卷¶
翛然而凝坐九衢十二陌之㳺塵莫我之干也寧非清邪名¶
氏不落扵聲利之塲心迹不属乎榮辱之境其入也烟霞與¶
之同棲其出也漁樵與之争席寕非&KR0046;邪然而老氏之道清¶
凈而無為&KR0046;約以無名不以清為清不以名為名是則無&KR0001;¶
不名可以治&KR0038;可以&KR0026;兵可以&KR0113;身可以延齡其小靡不該¶
其大無不并此其為清&KR0046;益大矣吾甞聞之扵師而未之能¶
行也姑就其近似者而究心焉雖然予視古仐不翅一旦暮¶
何為復膠膠扵斯人身至中其體含虚不縦不横非東非西¶
纎如黍珠鴻包玄區火龍因之而飛&KR0395;水虎以之而生&KR0254;庶¶
㡬騰神紫府吹簫玄都此殆忘清&KR0046;之名而食其實也邪其¶
言&KR0002;是先生以為何如金華宋濂聞之嘆曰月溪盖㡬扵知¶
道者非歟其始也&KR0005;欲遁世其中也又知其道可以治世其¶
<pb:KR4e0004_SBCK_018-10b>¶
未也又思長生而度世縦予有&KR0001;言其何以加扵三者之間¶
㢤扵是偕本道訪月溪扵盧龍山中白月獨照萬&KR0035;僵立無¶
風乃握手歌曰盧龍之山&KR0006;髙　岏有儒一生&KR0006;煉九還夜¶
半月出&KR0006;露浸寥壇紫霞仙人&KR0006;駕采鸞七星為衣&KR0006;夫容¶
為冠鉄笛一聲烟漫漫擷靈芝&KR0006;下空山歌巳二人者相視¶
而咲遂次苐其言而為之記¶
　　送陶九成辭官歸華亭序¶
君子其可必扵仕乎曰否可以仕可以不仕曰仕而不仕亦¶
繫其逢乎曰否可仕而不仕不可也可不仕而强扵仕亦不¶
可也唯其義而巳曰義之&KR0001;在柰何曰義者宜也當其可之¶
謂也欲當其可非守道君子其亦戞戞乎難矣㢤嗚呼斯人¶
吾不得而見之矣得見其次焉者斯可矣天台陶宗儀九成¶
有學之士也僑居華亭之泗涇飲水著書多至一百餘卷㑹¶
朝廷設六科以求賢郡守遂以九成為薦將授之以官九成¶
<pb:KR4e0004_SBCK_018-11a>¶
慨然曰不仕古云無義當草昧之&KR0004;兵戈未息法制未定民¶
氣未蘇吾不可以不仕不仕何以觧生民倒懸㢤今天清地¶
寕六合一家論道經&KR0022;皆䕫龍稷契之彦趋事赴功多龔黄¶
姚宋之儔四方人士樂&KR0026;治化之成贏糧而馳騖者動千餘¶
人無事扵吾也吾可以不仕矣去而為巢父為許由為嚴子¶
&KR0092;擊壌而歌以為太平之幸民不亦可乎白之銓曹銓曹&KR0098;¶
之列之丞相府相君嘉之扵是九成翩然東歸薦紳之家咸¶
唶曰九成之出䖏其亦合扵義㢤或曰非是之謂也九成有¶
弟曰宗傳近擢代縣令曰宗儒妙柬為選曹郎官九成之意¶
以謂一家不可以俱仕恐妨進賢之路故力辭之不特如前¶
&KR0001;云而巳也曰是未知九成者也九成伯仲之才不為不羙¶
矣其問學不為不充矣九成之志豈不欲如河東之三薛清¶
江之三孔虎林之三沈番陽之三洪蜚英聲扵當時&KR0035;芳烈¶
扵後世其&KR0001;以果扵辭榮而謝寵者亦度其時可以不仕也¶
<pb:KR4e0004_SBCK_018-11b>¶
避嫌云乎㢤雖然九成之歸也結廬泗涇之上日坐臯比横¶
經而講肄之子弟&KR0025;之者皆知&KR0001;以孝弟忠信出而事君又¶
皆知能致其身之義九成有功扵國比扵它仕者留心簿書¶
期㑹而不知教化者又為何如㢤苟謂之仕亦可也抑予聞¶
國家稽古右文大興文治嚴禁林清切之選増成均弟子之¶
員有如九成之賢其在&KR0001;棄乎在&KR0001;取乎九成行㢤席不及¶
暖突不暇黔予知鶴書之赴隴矣九成必不&KR0014;扵果不仕矣¶
九成行㢤¶
　　蘇州重&KR0113;孔子廟學之碑¶
蒲坼魏公守姑蘇之明年鋤暴樹良無令弗肅上下洽和百¶
廢具興惟孔子廟學弗治棟楹傾欹丹堊䵝昧若不&KR0014;支旦¶
暮者公顧瞻良乆愀然弗寕乃登僚寀縣令丞暨尚義之士¶
咸集于庭喟然嘆曰¶
皇帝以神武定四海即大興文治詔以明經六藝之科頒示¶
<pb:KR4e0004_SBCK_018-12a>¶
郡邑使選弟子貟肄講明體適用之學&KR0005;以人文化成天下¶
今弊陋至是非&KR0001;以靈承　帝意予先&KR0162;俸為倡爾二¶
三君子幸相與圗之穹殿&KR0201;廊䖍奉明禋靈星之門神道&KR0001;¶
繇其役為㝡殷呉江&KR0081;徳潤爾其葺之論堂有嚴兩廡相嚮¶
挾以六齋以通于前門呉江寗璇汝其&KR0113;之亭&KR0197;采芹下臨¶
康衢来㳺来歌多士攸冝崑山張庸爾其整之公言未巳呉¶
江令許茂進曰邑有八士曰李庚等頗有意乎書詩尊經之¶
閣先賢諸祠㳺息三亭以至庖湢橋梁之属茂率其承之長¶
洲丞丁師尹復進曰許令然矣師尹獨不可為乎&KR0002;止善堂¶
及中廊逹于閣者當諭群儒使賦金俾里&KR0132;唐晟視其役焉¶
公大悅唯周垣四千八百尺未有&KR0001;属僚&KR0002;佐遂以罰布佽¶
&KR0135;而呉縣令曽輔驩然趍功役邑夫畚粘土繩繩而来事因¶
大集始事扵洪武六年二月戊辰而訖功于十二月某甲子¶
如翬斯飛如雲斯凝如濤斯湧深沉而潔清宏麗而靘宻一¶
<pb:KR4e0004_SBCK_018-12b>¶
還承平舊&KR0026;公帥其属執豆&KR0508;具脯&KR0701;以成功告&KR0026;者如堵¶
墻莫不嗟嘆自兵興以来學宫&KR0001;在蹂踐為&KR0469;而姑蘇幸僅¶
存非公之至㡬何不與之俱廢乎教授貢頴之旣宣力扵始¶
終復使訓導張田請記其事以垂不朽惟蘇之有學實始扵¶
范文正公盖公景祐&KR0004;出守郷郡擇南園之地奏請于朝而¶
建是學為其師者則安定胡文昭公也計當時人物固甞盛¶
矣&KR0070;百載之下仰其聲光慕其風烈毎使人發不可企及之¶
嘆自時厥後雖有賢愚而學之興廢靡常而二公過化之地¶
流風遺俗終未泯也况今遭逢¶
有道之朝而得良二千石為之師帥豈徒然㢤然公興學之¶
志不下扵范公者也則夫坐臯比而談經藝者其必&KR0005;取法¶
扵文昭乎明體適用之學吾知駸駸然向盛矣茍不務出此¶
而摘英搴華為譁世取寵之具非區區&KR0001;敢聞請■是刻諸¶
麗牲之碑庶㡬蘇之人士知&KR0001;自朂㢤公名&KR0026;字把山通周¶
<pb:KR4e0004_SBCK_018-13a>¶
易為人䟽逹無疑滯如八牎玲瓏見義勇為雖千萬人不可¶
遏&KR0001;至輙烈烈有聲同知府事李&KR0096;通判徐弼推官超霖皆¶
&KR0197;一時之選與公道合故成事無難者碑為&KR0113;學作前代興¶
造各自有記皆不書唯當書者不敢拘扵文體而不致其詳¶
焉系之以詩曰¶
姑胥之墟有川滮滮折趋南園匯而東流靈氛中啓渙爛弗¶
收自非聖師疇恊其休昔有哲人出綰郡章乃搆學宫乃建¶
廟堂廟堂章章學官將&KR0005;衿佩洋洋来翺来翔盛衰相因揆¶
理則然風摧雨蝕上漏旁穿矧丁艱虞烽火相連誰舉一臂¶
持危扶顛大明當天九服攸同叶&KR0884;搶歛翳奎璧吐芒睠¶
我魏公来涖大&KR0022;屢形扵言我敢迨遑既率部封復登府僚¶
分勞授事具乃教條曽不一朞厥功孔昭化此朽腐欝為岧¶
嶤孰敦化原孰築教基孰牗民&KR0212;匪學&KR0154;為我語蘇人公豈¶
爾私耳目苟具必致其思思之如何法孝與忠二者無媿行¶
<pb:KR4e0004_SBCK_018-13b>¶
&KR0005;天通震澤有石其堅比銅史官勤辭用昭無終¶
　　泰和劉氏先德録序¶
惟劉娃出自祁其後生子有文在手曰劉累因以為名事夏¶
孔甲為御龍氏子孫在啇更為豕韋氏又更為唐氏至周又¶
更為杜氏杜氏生士蒍為士師因官命氏又更為士氏至晉¶
士㑹入秦雖復歸扵晉而子孫留秦者遂稽劉累之名别姓¶
劉氏此得姓之&KR0001;由始凡六更矣自秦歴漢世有其人而劉¶
氏蔓延于四方其在今廬陵者實出扵發之後盖發生倉倉¶
二十餘傳始自長沙遷金陵後唐天成間復自金陵遷廬陵¶
之泰和圗譜之家可徴也或謂&KR0025;彭城徙建業又徙西昌者¶
殆與&KR0001;聞異辭泰和之傳况與兄雅弟戎皆通文學雅生俊¶
戎生光而絶况生嵓崟岑耑崒耑生遜遜生　生諒諒生¶
利濟利宿利簡利槩遺胤日滋分為四巨族宋自嘉祐壬寅¶
至寳慶乙酉一百六十四年中舉進士者二十有二自熈寕¶
<pb:KR4e0004_SBCK_018-14a>¶
丙辰至寳慶丙戍一百五十一年中擢進士苐者八授經扵¶
庠序蜚聲扵州縣遐邇相傳以為盛事鄊&KR0022;之間推故家文¶
獻者一則曰泰和劉氏二則曰泰和劉氏云况之七葉孫安¶
尉宗回愳世系相傳乆而或紊也始重著譜圖一編十二世¶
孫黃陂令宣復増&KR0113;之十六世孫鍔復益廣其未備首譜其¶
宗支次表其世科次輯其遺文而名公卿之為劉氏作者亦¶
&KR0011;觧焉通名曰先德録鍔之三子麓崧埜復旁搜曲探倘可¶
入編中者悉謄附焉亦可謂不忘其先者矣崧與濂為文辭¶
交力以首簡請為序歐陽氏有言曰自受姓命氏以来歴唐¶
虞三代&KR0070;千載間詩書&KR0001;紀各有次苐豈非譜系傳之百世¶
而不絶歟嗚呼此濂因崧之請而重有嘅扵斯言也士大夫¶
間孰不曰尊祖而敬宗孰不曰辯同而别異及叩其&KR0001;自出¶
輙舌彊不能下甚至王父之字有不及知者其&KR0001;以逺扵禽¶
獸者㡬希此無它詩書之澤弗加譜牒之修不謹不知玩愒¶
<pb:KR4e0004_SBCK_018-14b>¶
之弊遂至扵此也有若劉氏恪守明訓集其承傳次苐垂二¶
十代支析派殊整比可&KR0026;非世濟其羙而能然邪自時厥後¶
苟引之而弗替雖至扵百世不絶可也劉氏之子孫上慎旃¶
㢤抑濂&KR0026;劉氏之中利濟則輸家粟以給邉餉好先則折獄¶
不阿人莫敢變或欲鑿&KR0067;嶺以通漕運復論罷之獬則憫饑¶
泯輕䧟法網而出諸死地令猷則辭迓吏白金毅然弗之願¶
㓜文則&KR0162;縣帑以紓長沙制帥之難是五君子者其事多可¶
稱而獬及令猷寔同年進士胡中簡公銓周文忠公必大為¶
銘其墓是宜後人之&KR0001;取法濂&KR0001;&KR0055;望者非持繼&KR0113;其譜圖¶
而已也劉氏之子孫上慎旃㢤崧元名楚至正丙申曽用試¶
取江西郷試苐二十一名文觧今入兵部為職方郎中階奉¶
議大夫文章政事見重當時人謂其能世其家云¶
　　徑山恱堂禪師四㑹語序¶
根有利鈍故&KR0001;教有異同悟有淺深故&KR0001;印有小大施其善¶
<pb:KR4e0004_SBCK_018-15a>¶
<pb:KR4e0004_SBCK_018-16a>¶
公得法&KR0415;蚤乃出四㑹語俾題首簡予&KR0060;聞之入奥室者&KR0014;¶
探扵幽䆳升危岑者始瞩扵㝠茫松月大師印公禪林之獅¶
子法海之長鯨也其稱禪師之道髙扵圓照佛照二公其言¶
豈虗發者㢤惟賢知賢盖可徵矣仰前哲之風徽作後武之¶
矩度究其遺轍足證新功是録之行其必有超然獨得扵語¶
言之外者乎¶
　　旃檀大愛妙色三經小引¶
先佛&KR0001;說旃檀香身大愛妙色三陀羅尼經皆西天譯經三¶
蔵朝散大夫試光禄卿明教大師法賢奉詔&KR0001;譯其在法蔵¶
與瑜珈大教王經凡二十七等同車輦字凾中功徳&KR0001;&KR0013;或¶
療悪疾或救海難或出生際諸&KR0017;趣資以觧脫誠心求之靡¶
不應感盖我如来大誓願故神通力故慈憫有情故一彈指¶
頃即&KR0014;成親無邉殊勝經言可信真實不虚天界沙門太&KR0004;¶
肇公信之為&KR0057;力扵是命工鍥梓以廣流通介其同抱一林¶
<pb:KR4e0004_SBCK_018-16b>¶
桂公徴濂引其首大佛法廣如虚空然無始無終無内無¶
外苟欲繪畫而賛咏之非愚則惑矣始書其槩以起讀者之¶
信心云¶
　　故天台朱府君霞塢阡表¶
孝子之扵親&KR0154;甞有紀極㢤唯恐其嘉謨懿行不暴白扵後¶
世也件繋群事既有状矣&KR0085;以昭于人人又有玄堂之銘銘¶
比㧋著矣又有阡上之表焉盖辭之重&KR3376;者事必着甚㢤孝¶
子之心其有&KR0001;慎乎仙居朱府君之卒多歴年&KR0001;其子公立¶
既請縣大夫前進士魏俊民爲之銘其二孫木棐猶以爲未¶
&KR0085;復来徴予文表扵墓門揆扵古義合矣予乃按状而書之¶
曰府君諱嗣夀字得仁姓朱氏世居台之臨海宋殿中侍御¶
史希述其逺祖也殿中君六世祖友直仕爲宣撫司某官始¶
遷仙居之東門至府君又六世矣府君之生岐嶷而&KR0055;沈豊¶
厚而敏慧自爲童子時風岸孤騫昻然野鶴之在鷄群見者¶
<pb:KR4e0004_SBCK_018-17a>¶
莫不異之及㳺鄕校擩嚌群經食芳而潄&KR0254;充然&KR0002;有&KR0001;得¶
且曰古者爲學精神心術一寓之扵事爲或慮其有不正也¶
必資體驗擴充之功&KR0001;以皓首窮經不敢䡖寘之若拈華&KR0933;¶
&KR0233;鉥心劌腎扵辭章間陋之陋者也自是撫世酬物一出扵¶
正而異端無實之說了&KR0002;不經意事父母輙盡其孝奉異母¶
之兄甚扵同毋者凡事必咨禀而後行遇弟有㤙及其蚤&KR0162;¶
舘舎諸&KR0012;貧䘮不得入土府君泣曰兄弟同氣也死而不塟¶
吾心其安乎即命堪輿家卜地而蔵焉夫妻相敬如賔自委¶
禽至髪白無反目之失教諸子力田孝弟不許事紛華靡麗¶
遂名堂曰順徳且賦詩以示意待族姻廬井曲盡人情不以¶
貴富賤貧而爲薄厚䟽数春秋&KR0021;其先儀文並循家禮升降¶
跪拜如&KR0005;見聞其容聲人取以爲法治家甚嚴子孫朝夕冠¶
帶承&KR0049;顔色拱聽訓&KR0346;不命之退不敢退也晚年築室東園¶
藝鞠花数十本當秋髙氣清金錢纍纍然布柔條間府君熟¶
<pb:KR4e0004_SBCK_018-17b>¶
玩不忍釋去或對之酣觴清詠終曰且謂人曰鞠誠吾良友¶
吾殆托之以逃名乎逹忠介公兼善時出鎮于台聞府君有¶
賢行&KR0005;剡薦于朝府君謝曰仕&KR0005;以得祿飬親也親亡以仕¶
何爲㢤逹公亦不敢&KR0416;未幾遘疾府君度不&KR0014;起召子&KR0002;孫¶
訓之曰吾晝夜兢兢業業以克至于今日非爲仰不媿俯不¶
怍抑且可以見祖宗扵地下汝等守爾孝弟篤爾忠信蹈爾¶
禮義厲爾廉恥庻幾不䧟扵有過之域吾雖死&KR0005;含&KR0015;入地¶
矣已而遂卒時至正乙未十月二十一日也享年六十又九¶
府君曽祖懋宋郷貢進士祖智父元豪&KR0024;武學生妣應氏金¶
氏府君金出也娶同縣吕氏先十三年卒子男子二公立公¶
成公成先四年卒子女子一&KR0244;楊&KR0042;祖孫男六木松棠棐棣¶
楫木棐即来謁文者孫女一歸吕志尹卒後當某年月日葬¶
于縣東一里馬裊山霞隖之原禮也嗚呼士君子之立身也¶
其功名烜赫扵世則登名扵國史其次焉則書諸郡志又其¶
<pb:KR4e0004_SBCK_018-18a>¶
次焉則藉薦紳之立言者以傳及其久也未甞不與史志相¶
爲頡頏有若府君之行斥乎澆漓葆乎醇熈一本乎真誠而¶
弗事乎詭随此&KR0001;謂一郷之善士非歟是宜掲之崇阡以爲¶
聳善扶世之計而&KR0001;愧者予非其人也雖然予久居禁林海¶
内名公卿及賢士大夫&KR0001;銘者多矣鮮有徴文扵十九年之¶
後者而木與棐有焉則其久不忘乎親可知矣予雖欲辭之¶
而烏乎辭之&KR0002;木與棐者亦可謂之孝孫矣乎是爲表¶
　　題劉氏官誥後¶
宋誥太氐沿㰍于唐唐&KR0004;以&KR0083;肅宗朝有用絹者貞元以後¶
始易爲綾其制凡三變宋則自國&KR0004;至季年一皆用綾此其¶
&KR0001;以異耳烏傷劉公亮以中奉大夫致仕贈其父俊太中大¶
夫盖大夫乃秦官取掌議論之義漢署太中大夫厯代因之¶
而不廢至宋元豊官制行則以之易諌議大夫若中奉之階¶
始置扵大觀間而古制則無之也中奉六世孫剛久&KR0025;予㳺¶
<pb:KR4e0004_SBCK_018-18b>¶
持誥耒求題予見名門右族未一再傳祖父之名諱有不知¶
之者剛則&KR0014;寳此扵一百四十餘年之後剛亦賢矣㢤故畧¶
據&KR0001;見以告之同郡宋濂記¶
宋學士文集卷第十八　鑾坡集卷第八¶
<pb:KR4e0004_SBCK_018-19a>¶
