# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.526521
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0229-072宋學士文集-卷第七十二.
<pb:KR4e0004_SBCK_072-1a>¶
宋學士文集卷七十二　朝京槀卷苐一¶
　　故處州翼同知元帥季君墓銘¶
元季之亂江&KR0047;諸郡多䧟于盜獨處州以士大夫倡義兵堅¶
守而完及今　上渡江始降其城邑故處稱善郡是時¶
起兵之士麗水有葉君琛青田有劉君基龍泉有章君溢與¶
三君並稱者曰季君汶亦龍泉人其舉謀興事不甚相遠其¶
後三君在　國朝為顯官故天下皆知其名季君早致其事¶
以歸是以其功不顯然其鄕人至今以之儗三君則不以其¶
位也君諱汶字彦父氏為季元至正中率壯士&KR0025;石抺忠愍¶
公冝孫討賊数戰數有斬獲功授義兵萬戸經略使李國鳳¶
承制改龍泉縣尹不就國兵破處州擢安&KR0047;翼總&KR0249;會賀李¶
二將叛殺總制孫炎處大擾君勒部駐白岩出其不意攻之¶
已而中書平章政事邵某亦引兵至左右夾擊遂誅賀李復¶
其城事聞陞處州翼同知元帥賜白金盂文綺青田盗葉賢¶
<pb:KR4e0004_SBCK_072-1b>¶
三燒涌城政和兩縣掠婦女畜産而&KR0047;君告胡&KR0291;制&KR0055;伏兵¶
平山嶺邀擊斬之岀私財贖軍中&KR0001;掠耄倪遣還其家民德¶
君肖像而祝者甚衆洪武元年　上卽位君入見于便¶
殿辭疾乞骸骨　上亦老君遂錫宴儀曹賜&KR0670;衣冠帶¶
金帛遣歸居九歲以十年正月廿六日卒壽六十君少讀書¶
多智略事親孝服䘮如古禮族人貧者買田以贍之不能學¶
者延師以教之外王父無嗣為立其宗人之賢者且割田&KR0140;¶
之祀鄕民老無以飬者月予粟病則施藥死則給以槥櫝民¶
苦嫁女育女多溺死君說以父子至理有育女者以粟六斛¶
養之甞出見群嫗灌苗色饑甚遺以襄中金十两而去其為¶
人望之凛然與之語温然久而知其為豁然長者也君曾大¶
父諱泰來大父諱僅父諱鏡其先在宋時多顯者娶張氏先¶
卒晚娶葉氏二男子榘㮣㮣為母弟漳後一女適張守成孫¶
男四炳&KR0098;順&KR0098;齊&KR0098;忠余與劉君基逰固聞君事及君卒矩¶
<pb:KR4e0004_SBCK_072-2a>¶
復奉工部員外郞劉君状趋京師請銘且言將以某年月日¶
塟于劍池鄊大運里某山之原不可無銘乃為之銘銘曰¶
元運將傾四方震驚海恠山妖执殳逞兵括有季君實竒壮¶
士手麾義旌&KR0025;者如水左捕右攘朱衣銅章郤而弗居以待¶
眞王眞王之興雷轟風行孰&KR0439;守臣敢觸天刑長劍如林萬¶
夫一心扼其&KR0843;㗋執斧碪平　帝念峻功賜金賜爵掃¶
除東南罔敢不恪飛龍御天乕拜陛前&KR0852;亂旣息乞身林泉¶
帝曰歸乎齒則旣多大帶巍冠輝于鄕閭鄕閭有言君績孔¶
偉死而弗朽不在太史揆行考勲以焯以宣遺德在焉彌乆¶
而傳¶
　　莆田陳府君墓銘¶
君諱中立字誠中姓陳氏莆田之忠門人其先有名畟者宋¶
紹聖間舉進士官奉議郎曽祖諱子文祖諱君保父諱髙有¶
學行學&KR0025;私謚曰靖逸翰林侍講學士晋安張公以寧銘其¶
<pb:KR4e0004_SBCK_072-2b>¶
墓毋林氏君季父諱齊早死無子君以祖命後之少受經于¶
温陵盧公&KR0318;公以文學著稱君聞其指授色承心辭日騫月¶
邁莆士皆歎服之元至正間部使者行縣集經生試君&KR0186;魁¶
諸生會張潞公翥以脩撰使莆見君文誦而竒之由是君名¶
益著然就有司試即不利君語人曰我命薄故尓非吾文之¶
罪也遂&KR0046;居不復有仕進意晚乃結廬壼山年五十有三以¶
國朝洪武十一年正月十二日終于家君事先有禮毎諱日¶
必素服悲哀至終身不怠&KR0004;君之祖暨父&KR0082;營義塾以教里¶
中子弟規制未&KR0497;而殁君&KR0071;先志創廟建學學後為祠祀艾¶
軒晦庵夾漈三先生復為祠廟右奉其師盧公之主講說有¶
堂燕居有室凡學之制無&KR0001;不完割&KR0021;田十餘畒以食為師¶
者儲山園之利以資春秋之祭凡為淑人善俗之計者又咸¶
極其慮君日陳經傳為學者剖析聖賢大旨鄊人頼之嗚呼¶
也之為士者其未遇也常以無位不&KR0085;施其&KR0001;學為憂及旣¶
<pb:KR4e0004_SBCK_072-3a>¶
得位則又頋畏怯縮為其身謀終無&KR0001;益扵人者衆矣夫豈¶
知君子之為善固不在乎位之大小㢤若君者一介之士未¶
甞受釡廋之禄而汲汲焉以化其鄕人為心其亦異扵懐禄¶
尸位者多矣君配國清林氏子男曰堂曰基女二長適郡人¶
頋&KR0004;㓜在室皆林氏出堂將以是年某月日&KR0089;君于某山之¶
原請銘于太史氏濂濂甞銘君母墓聞君行冝銘乃銘曰維¶
古之士不以位世降俗媮位斯貴貴而無&KR0014;冠狗&KR0510;豈若夫¶
君賤為庶居家孝友推以義闢廬建學躬訓涖鄕髦如雲聆¶
且肆少長齗齗&KR0011;洙泗化嚚為良&KR0064;更懿醇儒為功斯小試¶
嗟㢤後人繼其志廟祀勿忘欽永世¶
　　戴府君墓志銘¶
府君諱胄字養和戴氏台之黄嚴人其先在米季以詩書家¶
著稱甞有顯者自府君曽祖敬老祖天鑑父開孫皆不仕府¶
君生十年父稱古賢子事為訓府君指問其父曰此何如人¶
<pb:KR4e0004_SBCK_072-3b>¶
耶父以賢者應之府君曰某以為神人耳固亦人耶其父異¶
其有志旣長闓䝘通達學周易&KR0057;精推驗測䆒之法他若醫¶
藥兵刑律暦皆習知之壮歳甞自竒其才赱燕京謁元左丞¶
帖木兒一見語相投㽞教其子府君時時以計于之左丞毎¶
稱善號之曰鵬飛先生言其才當遠致故云&KR0005;薦于朝府君¶
私歎曰吾以数推之中原&KR0005;亂矣遂以毋老辭歸益攻其舊¶
學曰吾非不&KR0082;聞達吾才非不如人然而不淂者有命也已¶
而亂果起坦然不&KR0104;若素知之者年七十有三&KR0005;卒速諸子¶
具酒為樂引杯劇飲焚其&KR0001;為文謂家人言死乃常事何以¶
憂為凝㘴而逝至正二十三年十一月廿七日也嗚呼可謂¶
達生者矣府君娶李氏宋&KR0005;仕郞應彂之孫女子男二建心¶
建則建心為某官女一適某孫男冝詵冝民&KR0089;在卒之明年¶
二月廿有六日墓在靈山鄕霓奥大嶺之東銘曰¶
孰掲其&KR0168;俾周以通孰閼其逢俾寠且窮始若有為而竟靡¶
<pb:KR4e0004_SBCK_072-4a>¶
庸維其靡庸乃潔其躬乃洞其終惟㣧嗣之隆¶
　　吳郡廣記序¶
吴在周末為江&KR0047;小國秦屬會稽郡及漢中世人物財賦為¶
&KR0047;東最盛歴唐越宋以至于今遂稱天下大郡然其囙革盛¶
衰之際紀載扵簡&KR0634;者自吳越春秋越絶書以下若晋張勃¶
頋夷隋虞世基唐陸廣微等&KR0001;述及元和郡縣志寰宇記各¶
有&KR0001;眀迨宋之時羅處約有圖經朱長文有續記范成大趙¶
與&KR0696;皆撰&KR0011;成書厥後有章悊者病其未完作吳事&KR0011;&KR0024;宋¶
亡書頗散軼元趙儀鳳為揔管甞集諸儒論次遺闕會改官¶
不果成入國朝吳縣教諭盧熊閔前志之紛乖以為苟不合¶
而壹之恐不&KR0085;示来者乃覧衆&KR0003;撫遺事芟煩取要族别&KR0011;¶
分為序例一以舉其凡為古今記一以記其事為總序一以¶
覈其名為表二以著軄官氏族之詳為志八以述地理都邑¶
文學祠祀食貨禮樂兵防天官之屬為列傳若干以見古昔¶
<pb:KR4e0004_SBCK_072-4b>¶
人物之美其目曰名䆠名臣儒林文藝良吏忠義孝友高行¶
&KR0046;逸而列女之節方伎之良及其事有不可弃者為雜&KR0019;附¶
焉揔之為卷五十其後有集文十卷以&KR0497;文藝之實為外記¶
五卷以存神仙浮屠之可考者題之曰吳郡廣記扵是数百¶
里之內二千載之間其事可按書而得矣知府某郡李矦某¶
嘉是書有繫扵政也將命工刻板以傳丁內艱去巳而髙郵¶
湯矦德來繼其職遂督成之熊用薦者出由工部照磨為中¶
書舎人以余有同朝之好請叙其首古者列國皆有史官下¶
至州閭莫不有之然不過記言書事而已及漢司馬遷班固¶
創為序紀傳志年表之法由是四海之內無復遺事信史氏¶
之善者也後世之郡淂專社禝山川之&KR0021;有政今教化之施¶
嚴如古諸矦之國固不冝無&KR0001;紀述而况於吳甞為封國非¶
他郡之比者㢤&KR0663;漢至今雖間有&KR0001;作而無完攵以考其事¶
物之全誠政之闕者也熊獨&KR0014;毅然以筆削為巳任倣史漢¶
<pb:KR4e0004_SBCK_072-5a>¶
之法損益舊典為一郡成書豈非好古之士乎李湯二矦&KR0014;¶
知&KR0001;重而圖其傳亦可謂達扵政軆者矣後之人覧是書治¶
身居官取前之人成憲以為法將見道德興而習俗美勾吳¶
之區與鄒魯無異矣則是書之為教不亦大㢤余善熊獨&KR0014;¶
急世俗之&KR0001;緩而篤扵好古也為序其槩俾刻焉¶
　　送李叅政之官廣西序¶
丈夫生而遇聖神之主承信任之&KR0173;而居方伯之位得施賞¶
罸&KR0197;今扵千里之内亦榮矣㢤信榮矣然君子不敢以為樂¶
也君聖則望其臣者&KR0055;君之信任者隆則後世責吾者重&KR0001;¶
居者高而所治者廣則斯民議吾者衆議吾者曰承君之任¶
如是之大也而敷君之德以澤吾民者猶有未至也後世責¶
吾者曰彼之得君如此之&KR0173;也而其事業若斯之隘也吾之¶
君如尭舜矣吾猶未及古之賢臣吾可不自省歟合三者而¶
思之上恐&KR0018;吾君中恐負吾民下恐不免後世之求備將日¶
<pb:KR4e0004_SBCK_072-5b>¶
夜憂之之不暇奚敢樂乎雖然吾才苟不&KR0085;居乎位固不敢¶
樂也誠有才焉斯民有未安也吾告扵君而圖安之斯民未¶
入乎善也奉吾君之道而敎之大而國家之法有未著也吾¶
以&KR0001;得者告于君為後世慮者或未至也吾將為之賛㫑焉¶
則可以不愧吾之職矣吾職之不愧則吾心可樂矣豈若無¶
&KR0014;者而戚戚為㢤天台李君守恒以美才為　上&KR0001;㧞¶
擢任内庭承頋遇者三年今由左通政為廣西布政司右叅¶
政余知李君才甚充者也有方伯之樂而無其&KR0104;者也扵其¶
往道其榮且樂之故以吿使致思焉¶
　　味梅齋槀序¶
洪武&KR0004;余奉　詔緫裁元史于時預执筆者凡数十人皆四¶
方豪俊余日與之周旋㑹聚間一休沐輒相過&KR0025;飮酒為&KR0172;¶
酒闌氣盛撫掌大&KR1744;論古人文章政事不&KR0055;夜弗止信一時¶
之樂㢤然當是時諸君者皆壮强無恙余雖稍長亦未耄老¶
<pb:KR4e0004_SBCK_072-6a>¶
方以為此樂可以常有未知其為樂也及後未数年人事稍¶
稍乖殊或得州縣官散之南北或以老癃疾疢引歸田里或¶
抵法遇患轉徙逺方求如舊時之&KR0172;須&KR0119;而不得然後知此¶
樂之難遇毎一思之不知俛首愴心而&KR0071;之以歎息也又况¶
余年愈耄觸事愈多而英才凋謝愈盡雖&KR0082;不思何可得㢤¶
&KR0273;而獲見一人扵十餘年之後而又得&KR0026;其文辭其慰喜又¶
為何如也若吳郡傅君則明是巳則明在數十人中以&KR0014;文¶
稱當乖殊之時歸為邑人師得益勉其&KR0001;學最後獨存而文¶
益進天之扵則明可謂加厚矣今年自呉中寄其文曰味梅¶
齋槀者示余皆馳驟可喜嗚呼四方之英俊至是無幾矣然¶
則則明之文其何可少乎¶
　　題呉節婦詩後¶
余自壮年則聞臨川吳節婦黄氏貞而甚文及頃歳承乏史¶
舘緫裁有元一代之史四方以節婦状來上者甚衆余心存¶
<pb:KR4e0004_SBCK_072-6b>¶
黄氏事&KR0082;為立傳而有司獨逸之殊&KR0060;恨焉今年黄氏之&KR0025;¶
孫吳君伯宗以其&KR0001;為教子詩示余稱黄氏年二十七而夫¶
㤗彂賈死江湖間二子一女㓜黄氏苦心瘁形慈鞠嚴教詩¶
其教之一端也余誦其辭愈歎異焉婦人之不弍其志者古¶
多有之矣而未必&KR0014;文也間有&KR0014;文者矣其行未必皆善也¶
在孔子删詩之時三千餘篇之中求其備是二者惟共姜之¶
柏舟為然其時去文武周公之化未遠猶且若是况今又二¶
千載之後而黄氏獨有之豈不尤為難&KR0014;矣乎其難能如此¶
而史遺之誠可恨也然共姜之事&KR0004;未甞有傳特以其詩見¶
取扵聖人而傳黄氏之詩自誓之堅與之死靡他之語無異¶
至扵教子則深計遠慮以聖賢之道望之有如非柏舟之&KR0001;¶
&KR0014;過誠使後世有鉅人君子者出采而録之其傳世無凝矣¶
惜乎余不&KR0085;以張之也雖然安和來者無其人乎伯宗慎守¶
以俟之可也¶
<pb:KR4e0004_SBCK_072-7a>¶
　　惜隂軒記¶
人之異扵物者豈特形貌而已㢤亦必有道焉尓苟徒飲食¶
以生死生無&KR0024;而死無聞則物皆然也奚擇扵人乎古君子¶
&KR0001;以汲汲而不懈者非徒求過扵物且求異扵庸常之人非¶
特求過扵人且求&KR0001;以治安之而後已盖天之生君子&KR0001;以¶
為民物計也凡民之生豈皆怠而嬉㢤其&KR0001;趋者小耳彼幽¶
&KR0677;而遠取多致而急售相時乗&KR0169;以&KR1522;十一之息者汲汲扵¶
財者也朝造而暮謁曲譽而巧頌眴俟顔色以覬人之喜恱¶
信任者汲汲扵勢者也衒長而飾智本&KR0014;而逞功上以欺乎¶
人下以欺其心者汲汲扵名者也是皆有&KR0001;利而為之莫不¶
窮心力竭思慮目不暇暝而身不暇安亦勞且勤矣而君子¶
何取乎君子之&KR0001;務者徇乎道不徇乎人利乎民不頋乎身¶
若禹益之治洚水焚山澤周公之制禮樂孔子之作春秋孟¶
子韓愈之闢邪說皆焦心苦思東西奔赱食不待飽而衣不¶
<pb:KR4e0004_SBCK_072-7b>¶
務華至扵終身而後已曷甞為其身㢤上以&KR0104;斯民下以明¶
斯道尓君子之&KR0001;為固如是也㑹稽翁昌齡由國子生再擢¶
為監察御史名其燕居曰惜隂其有志扵民者乎夫人常患¶
無志有志矣患不學而妄行學矣患無位而不得見扵世得¶
位矣患非其職而不獲為今昌齡沈䔍而專慤非無志也讀¶
書而&KR0014;文非不學也國家內外之官各不可越其職而御史¶
扵天下事無&KR0001;不冝言則又居乎可為之位矣以利民之心¶
行利民之政夫何難㢤昌齡旦興而夕息㘴斯室而思之民¶
或有未安者乎&KR0001;以休養之者或有未至者乎思而得焉則¶
以吿乎上日程而歳較吾之&KR0001;為果不負斯職與斯民則惜¶
隂之名為不徒矣苟曰簿書而已矣獄訟而已矣是則衆人¶
之事尓雖勤且勞余何取扵昌齡㢤¶
　　贈李子貞序¶
昔天下盛時文學行義之士多出扵江淮以北今豈異扵昔¶
<pb:KR4e0004_SBCK_072-8a>¶
㢤何其&KR0705;&KR0684;而未之見也元興乎朔方其化自北始故士之¶
北産者&KR0057;盛扵元今　皇帝起&KR0047;方士之盛誠由&KR0047;方始¶
自&KR0047;而北理勢之必然也况朝廷思用北方士甚至有一材¶
者卽尊顯之&KR0001;以運化機&KR0082;其速変也士生其間者安可不¶
勉乎安豊李子貞善讀書有文士之秀者也其婦之弟鄭子¶
端為通事司丞子貞渉逺道而訪之其扵行義得矣及其歸¶
也子端湏余文贈之亦&KR0082;化其鄕人以文學乎子貞歸告而¶
父兄語而朋友　上方以文治思得竒才而用之有志功名¶
者愼無自弃㢤¶
　　怡養堂記¶
禮之不行常自近而易&KR0014;者始惟其近也故人忽之惟其易¶
&KR0014;也故人不加之意焉事親人人之&KR0001;&KR0014;也其事朝夕之&KR0001;¶
習也聖人&KR0178;人忽而不加之意自夫起居食息寒暑疾病之¶
微問吿拜跪㝎省應對之節皆著之禮經可謂詳且備矣然¶
<pb:KR4e0004_SBCK_072-8b>¶
而&KR0014;盡之者雖君子猶難之豈事親之禮誠難行㢤難乎其¶
當也甘膬之養人&KR0001;&KR0014;&KR0241;也而敬難敬人&KR0001;能也而愛難敬¶
&KR0082;其如事大賔則何難之有而非敬親之道也愛&KR0082;其如愛¶
妻子則何難之有而非愛親之道也故敬而不愛非&KR0001;以事¶
親也愛而不敬非&KR0001;以事親也愛而肅恭之禮存焉敬而婉¶
恱之意僃焉斯可以為善養矣&KR0466;江劉復&KR0004;父及繼母具存¶
思盡事親之道名其堂曰怡養而請余記夫記以紀事功著¶
其可見者堂之作吾不得而知其可見者人皆&KR0014;言之非事¶
之&KR0001;急也然則舍事親之道何以為復&KR0004;言乎復&KR0004;好學愼¶
行不待余言以余事親先扵復&KR0004;則知事親之難莫余若也¶
故推其道以告之俾書之璧使後人有&KR0001;興起焉¶
　　錢唐沈君墓志銘¶
司馬遷謂儒者之道&KR0054;而寡要遷盖自謂也非&KR0001;以論儒者¶
也夫自唐虞以來載籍世有&KR0082;盡而窮之信若&KR0054;矣苟得其¶
<pb:KR4e0004_SBCK_072-9a>¶
道焉一言可用之終身而行扵天下奚謂寡要㢤然近世師¶
䘮經晦為士者以強記多識為髙而昧扵力行問之則無不¶
知惜之扵政則患不&KR0014;扵是遷之言若可信矣吾甞私病之¶
以為儒者之道豈以多識强記為㢤亦論其行與事而已其¶
行誠非也雖多識强記烏&KR0085;謂之儒其行誠君子也為身則¶
端為家則和何暇計其餘㢤吾以是求士扵今之世生者樂¶
與之交不幸而殁者亦樂為之銘若錢唐沈君者固余之&KR0001;¶
願有述焉者也君諱禮字仲和沈其姓錢唐其&KR0001;居少䘮父¶
毋劉貧不&KR0014;自存挾其弟妹歸金華康氏君獨泣曰我沈氏¶
嫡也我去沈氏&KR0017;安&KR0001;求食乎頋謂弟妹汝善事母我&KR0005;求¶
盂飯歳時洒先人墓上勿餒我先人為也母子相抱持慟&KR0152;¶
而訣君家居素善書以應四方之求至君益刻苦節縮廣&KR0241;¶
竒異罕有之書列庋左右身處其中晝夜研索遇格言偉論¶
可見扵行事者則執筆書之㘴右&KR0010;久至無虚處毎日省觀¶
<pb:KR4e0004_SBCK_072-9b>¶
期不愧於古人行一善則喜否則若不&KR0014;自容其家人事之¶
終身而不見其悖言戾行其同里之人服之有&KR0001;争訟必就¶
而取正凡求書扵君君覩其色聞其言未甞不歎以為君子¶
人而君常以不得養母為戚元至正中&KR0082;徒歩往求而浙水¶
東西兵亂不果及道頗通而母死矣故君&KR0057;過哀焉平居多¶
䟽食不啖葷肉&KR0021;享之日悲慕如&KR0004;䘮者君&KR0057;善教子次子¶
新民年十七入國朝由鄕貢進士為太學生君遺書多至數十¶
通皆勉之以忠國事上之道瀕終告其長子貴誠猶以孝友¶
為言嗚呼是非儒者之行耶君之卒以洪武九年七月十二¶
日&KR0089;以是月二十日墓在錢唐城西之金固山年五十有一¶
曾祖其祖某父某娶王氏&KR0014;輔君為善二子貴誠新民一女¶
適姚某新民甞&KR0025;余學經來請銘余嘉君故不辭銘曰¶
儒道廣愽而周通小無不在大靡窮擴布天下叙一躬淂之¶
成德推建功彼胡不知許以攻非儒之蔽乃其庸沈君好學¶
<pb:KR4e0004_SBCK_072-10a>¶
守厥中六經諸子為垣墉聞義則喜善則&KR0025;敦愿不伐持敬¶
恭家化里閭服且宗使躋于位續愈崇抱德孔多夀不豊天¶
實嗇之匪其凶刻辤昭潜鎮幽宫¶
　　謝節婦傳¶
節義人性之&KR0001;有也豈以&KR0001;居而變㢤南雄在嶺之&KR0047;山毒¶
海悍風氣與中州殊論者或&KR0025;而訾其習俗其言陋矣&KR0002;謝¶
節婦者安可輕耶節婦謝氏女&KR0047;雄人年二十八適郡士鄒¶
永泰居四年生子忠甫十月永泰得疾危懼或死有父母存¶
且子㓜莫為計以語覘婦曰吾旦夕死然吾家貧安敢以老¶
親㓜子累爾㢤婦流涕曰君豈病而狂易耶君萬一不幸養¶
老撫&KR0012;妾職也妾一移&KR0085;&KR0216;見鄒氏児為人奴隷乎已而永¶
泰卒窶愈甚甔益無朝夕儲節婦躬力&KR0345;織為布帛易粟以¶
奉舅姑忠八歳使就鄕師學節縮服食以資束脩禮其舅姑¶
不知其貧及舅姑卒鬻&KR0001;居廬以易槥櫝行䘮治&KR0089;務合儀¶
<pb:KR4e0004_SBCK_072-10b>¶
則或閔其艱&KR0134;其再事富人節婦曰我豈不知富人勝扵鄒¶
氏乎然鄒氏我&KR0001;安也使我食它人八珍九&KR0166;不若飲鄒氏¶
杯水耳益自操守不少變教其子爲儒節婦少甞讀孝經小¶
學書通達義理故&KR0014;盡婦道云¶
史官曰嗜慾之性人孰&KR0014;免㢤&KR0014;以禮義制之則不入扵邪¶
僻矣婦之事夫當無恙時指天地神明誓生死不相違弃及¶
遇變故&KR0014;如其言者盖鮮矣豈非不達禮義使然耶若謝婦¶
者夫死困厄幾不能爲生而處之欣欣然行其自誓之語如¶
合符契非禮義淪扵心&KR0014;&KR0384;是耶嗚呼禮義&KR0085;以治人也久¶
矣¶
　　經畬堂記¶
聖人之言曰經其言雖不皆出扵聖賢而爲聖入&KR0001;取者亦¶
曰經經者天下之常道也大之統天地之理通隂陽之故辨¶
性命之原序君臣上下內外之等微之&KR0294;神之情&KR0250;氣運之¶
<pb:KR4e0004_SBCK_072-11a>¶
始終顯之政教之先後民物之盛衰飲食衣服噐用之節冠¶
昬朝享奉先送死之儀外之鳥獸草木夷狄之名無不畢載¶
而其指歸皆不違戾扵道而可行扵後世是以謂之經易書¶
春秋用其全詩與禮擇其純而去其僞未有不合乎道而不¶
可行扵世者也故易書詩春秋禮皆曰經五經之外論語爲¶
聖人之言孟子以大賢明聖人之道謂之經亦冝其它諸子¶
&KR0001;著正不勝譎醇不迨疵烏&KR0085;以爲經㢤自漢以降聖賢不¶
作異說滋横凡外夷小道以及星暦地理占卜醫藥種&KR0035;養¶
馬詭誕淺近之言皆僣以經名千餘年間時益歳加書之以¶
經名者布乎四海之內學者眩扵其名趋而陷溺焉者甚衆¶
而五經孔孟之道晦矣然非彼之過也學五經孔孟者不&KR0014;¶
明其道見諸事功故也夫五經孔孟之言唐虞三代治天下¶
之成效存焉其君尭舜禹湯文武其臣臯䕫益契伊傳周公¶
其具道德仁義禮樂封建井田小用之則小治大施之則大¶
<pb:KR4e0004_SBCK_072-11b>¶
治豈止浮辭而已乎世儒不之察頋切切然剽攘摹儗其辭¶
為文章以取名譽扵世雖韓退之之賢誨勉其子亦有經訓¶
菑畬之&KR0003;其意以為經訓&KR0085;為文章之本而巳不亦陋扵學¶
經矣乎學經而止為文章之羙亦何用扵經乎以文章視諸¶
經冝乎䧟溺扵彼者之衆也吾&KR0001;謂學經者上可以為聖次¶
可以為賢以臨大政則&KR0856;以處富貴則固以行貧賤則樂以¶
居患難則安窮&KR0085;以為來世法逹&KR0085;以為生民凖豈特學其¶
文章而巳乎錢唐錢鈞質甚敏好學甚篤取退之經畬之言¶
名其齋會余過其郡造&KR0647;旅徴文甚力余羙其志&KR0178;其泥扵¶
退之之言也推其道以告之使求夫大者焉¶
　　元武略&KR0005;軍荆王位下鷹房總管府副&KR0291;管王府君墓¶
　　誌銘¶
&KR0004;　上卽文華堂教育英俊之士余奉　詔據席為師¶
太原王璉繇流寓試山東行中書以進士貢上禮部¶
<pb:KR4e0004_SBCK_072-12a>¶
上竒其才擢翰林國史院編脩官俾就學堂中則以其先祖¶
墓銘為請巳而除監察御史超山西承宣布政司右叅政復¶
以為言未果為後璉再入為御史除福建按察副使書来請¶
曰璉甞獲受經有師弟子義先祖之銘不扵執事是徵而誰¶
徵願弗辭焉余重違其誠乃序而銘之君諱天錫字良卿姓¶
王氏其先居平陽霍邑至大父徙太原崞州武延之建國鄕¶
曽大父諱仲彰大父諱寧父諱輔直俱善士母崔氏君少膂¶
力絶人善騎射讀詩史暁其大義恢廓有氣度家有田千餘¶
畝季父&KR0082;以磽瘠易其善者君諾諾&KR0025;其意久之易殆盡卒¶
無一言人以問君君曰季父猶父也子可與父争耶鄕里少¶
年&KR0025;君學射君不肻曰射不易學苟非其人祗&KR0085;&KR0135;乕翼耳¶
豎子不&KR0085;教也君居家不問有無日招善巳者飮飮醉無虚¶
日旣而歎曰丈夫不取封矦佩銀印死&KR0382;蒿下何益跨一馬¶
携長劍入秦逰延安謁元荆王以藝自薦王語合署鷹房總¶
<pb:KR4e0004_SBCK_072-12b>¶
管府副總管階武略&KR0005;軍某年月日卒于官年若干夫人范¶
氏生一子中元天長縣尉一女適汴梁翟鵬孫男二長卽璉¶
次琮中以今某年月日&KR0089;君于某縣某山太史氏曰君子之¶
觀人扵其器不扵其位以位觀人斯下矣若君之器豈非豁¶
然偉丈夫㢤而&KR0001;得僅若此則璉之顯庸于今者非君之餘¶
德也耶来者&KR0014;勉於德斯善為君後矣銘曰¶
黃虬髯&KR0006;力扼兕佩利劍方抉長矢&KR0016;騏&KR0185;&KR0006;如龍射封貙¶
&KR0006;殪豕材旣具&KR0006;善又多位則卑&KR0006;吁嗟奈何身不享&KR0006;報¶
則在後&KR0071;自今&KR0006;&KR0194;光其加¶
　　贈夏安禮序¶
樂昌丞廬陵夏君安禮見余扵京師請曰安禮甞讀古人之¶
文見其聲烈垂扵後世若日月之在天心甚慕之然年已不¶
逮矣而毎觀其同時之人多托名扵文辭之中至今亦頼以¶
不朽一何幸㢤自意此由托得其人而然庻或可以自&KR0241;而¶
<pb:KR4e0004_SBCK_072-13a>¶
先生信今之傳世者&KR0133;有以贈我使得置名扵其間俾來世¶
有聞焉余告之曰文辭固&KR0085;傳世也然非君子之&KR0001;得巳也¶
古之人道德備扵身遭時居位而推之扵天下若臯陶伊傅¶
&KR0004;未甞自有&KR0001;著而&KR0013;其澤聞其風者相與紀載其言語行¶
事以傳其次若管仲晏嬰爲一國之政亦未甞著書以傳而¶
後之&KR0014;言者反假其名以取信扵世又其次若秦漢以下&KR0005;¶
相之獲書扵史氏者或出扵編葦販繒之流或起刀茟介冑¶
漁鹽之間計其人或目不知書而口不&KR0014;談豈暇爲後世計¶
㢤而卒之顯名者其德行功業有&KR0085;稱也又如班氏&KR0001;傳循¶
吏以及近代以循良稱者未必皆自&KR0014;言亦未必托人爲紀¶
述而其事愈傳不廢是豈偶&KR0241;之㢤亦&KR0014;盡其職而已故仕¶
無崇卑&KR0014;盡其職則榮扵當時而傳扵後世今安禮思自&KR0241;¶
扵烜赫奚以它人爲㢤極乎材之&KR0001;&KR0014;爲充其位之&KR0001;得爲¶
則可矣然世之治民者强者酷虐以立威懦者㢮緩以怠事¶
<pb:KR4e0004_SBCK_072-13b>¶
而汲汲惟其身之謀是皆不頋來世者也使稍&KR0077;慮&KR0055;思而¶
惟&KR0178;其名之泯沒則豈不慙且懼㢤安禮處乎下位&KR0014;不自¶
卑而思善其名亦可謂有志之士矣夫士恒患無志有志未¶
有不至者安禮昔甞佐澄城知武強赫赫以政事聞民交口¶
稱之繼自于今苟&KR0014;愈自&KR0108;厲他日史氏紀循吏之績以僃¶
國&KR0004;之政其在安禮也夫其在安禮也夫¶
　　朱葵山文集序¶
文不貴乎&KR0014;言而貴扵不&KR0014;不言日月之昭然星辰之煒然¶
非故為是明也不&KR0014;不明也江河之流草木之&KR0791;非&KR0082;其流¶
且茂也不&KR0014;不流且茂也此天地之至文&KR0001;以不可及也惟¶
聖賢亦然三代之書詩四聖人之易孔子之春秋曷甞求其¶
文㢤道充扵中事觸扵外而&KR0305;乎言不能不成文尓故四經¶
之文垂百世而無謬天下則而凖之自夫斯道不明學者覩¶
聖賢之文而恱其不朽扵是始摹傚其語言以為工而文愈¶
<pb:KR4e0004_SBCK_072-14a>¶
削矣夫天之生此人也則有是道也有是道也則有此文也¶
苟&KR0014;明道而彂乎文則&KR0005;孰禦乎而&KR0014;者寡矣斯後世之文¶
&KR0001;以不逮古也後世之文加之以百言而不知其有餘損其¶
一言而不見其不&KR0085;以本扵道故尓此非彂扵不&KR0014;不言¶
而强言之弊也聖賢之經其&KR0001;不言也益以片辭則多矣其¶
&KR0001;言也刪其一言則略矣以其不志扵文此文&KR0001;以卒莫&KR0014;¶
過也故志於文者非能文者也惟志扵道者&KR0014;之元之未莆¶
田有朱先生文霆以治經取顯官有政事人皆知之而其&KR0001;¶
為文世則鮮知之其孫進士潚近以示余其言醇而理彰扵¶
理不合雖强之言不言其&KR0001;言者未甞不本諸道惟其志扵¶
道而不以文名故言文者失之嗚呼人&KR0014;囙余言以求先生¶
之文庻幾得其&KR0001;存先生字原道以泉州路總管&KR0241;仕其歴¶
官政事見余&KR0001;撰墓銘故不著¶
　　姑蘇林君母墓銘¶
<pb:KR4e0004_SBCK_072-14b>¶
姑蘇林君以義請銘其母張夫人之墓其容戚然若有&KR0001;遺¶
余問曰夫人始卒耶則曰吾母年五十有四以元至正丙戌¶
二月十三日終今三十餘歳矣然則夫人鮮子孫耶則曰吾¶
母生四男曰以仁以義以信以誠二女適某某孫男十有二¶
人孫女十人曾孫男女又十人矣非鮮也然則懼其無聞扵¶
後世耶奚為爾戚戚也曰吾母事吾大父母如子事父敬吾¶
父猶大賔撫子與孫也愛而&KR0014;節以禮其御媪媵也未甞厲¶
言&KR0064;色其可稱者甚衆得其人而書之則傳矣吾非懼是也¶
吾之&KR0001;甚戚者吾不&KR0216;言也余固問之久之則泣而曰蘇之¶
俗&KR0285;浮屠法䘮親以燼骨水瘞為貴吾昔無聞知而徇扵俗¶
卒後六日奉柩化扵吳江之東門外遂之垂虹亭&KR0026;音閣下¶
歸骨焉時未知其不可也于今而後知其不可也噫已莫逮¶
矣毎念及于兹心腑摧裂而不知天地之廣吾身遑遑乎若¶
無&KR0001;容也噫誠莫之奈何矣昔有塟衣冠之禮吾甞聞焉吾¶
<pb:KR4e0004_SBCK_072-15a>¶
母遺衣存吾巳卜地扵長洲白馬澗&KR0047;之髙景山將以今洪¶
武某年月日歸塟&KR0001;以慰吾心焉耳不合扵禮吾不暇計也¶
惟先生刻文扵墓左以塞吾悲且俾後人毋蹈吾之過焉嗚¶
呼先王之禮亘萬世而無&KR0102;者揆諸道而合驗乎心而安也¶
世遠教微外夷他說得以亂之扵是先王之意亡矣然行其¶
說者未甞不安之也而林君獨&KR0014;&KR0357;然不慊于心天性之存¶
其何可泯㢤孝子仁人&KR0082;盡事親之道者視乎林君亦可以¶
知愼矣夫人諱妙清林君父名某林君通醫有儒行選為某¶
官銘曰¶
夫人衣冠葬于是孝子刻辭昭厥羙嗟㢤後人愼由禮¶
　　送吳仲實還金谿序¶
金溪吳君仲實省其兄國子&KR0135;教伯宗于成均伯宗以余交¶
也偕其來謁仲實氣厚而色温與之語秩然而有倫恭愼而¶
甚文固巳知其才矣旣而復䄂其詩十餘萹以見彂而&KR0026;之¶
<pb:KR4e0004_SBCK_072-15b>¶
辭繁而不浮理至而不俚其馳騁歛縦多態而有度問之以¶
文學則鮮不&KR0014;通&KR0134;之仕則曰未&KR0014;也余扵是盈信焉士之¶
患常在乎內虚而外衒學未聞道而慕乎爵禄之華內巳&KR0085;¶
焉而外未&KR0014;以動人猶以綗蒙錦也久則著而不可掩矣飾¶
乎外而不務充其中譬之&KR0095;木之質而文綉加焉其始非不¶
眩目凝而視之則可醜矣古之君子是以勤乎其&KR0001;當修者¶
而不敢計乎其外也今之士則不然未有善焉惟&KR0178;人之不¶
知未有才焉惟&KR0178;世之不用其未得則呫呫以自衒旣得之¶
則又簿卑而思尊此崇替起伏&KR0001;以數數然也其視仲實之¶
旣至而以爲不&KR0085;年及可仕而以爲未&KR0014;者何如㢤仲實不¶
見夫善賈乎當衆人競取之時則弃之競鬻之時則窴之其¶
不取則已取必窮海內之珍不鬻則巳鬻必獲鉅萬之富矣¶
安知仲實之弃之非取不售之非厚售乎仲實帰其兄之僚¶
咸詩以送之余與伯宗善且知仲實之材也故叙以贈之¶
<pb:KR4e0004_SBCK_072-16a>¶
　　文右相像賛¶
才優德純山時玉温重厚可以鎭俗仁恕&KR0085;以澤民或陳經¶
術而侍青坊或秉霜簡而立紫宸終受知扵　聖主宅右揆¶
而相秦深沉有謀真路國之裔剛毅忠信誠絳矦之倫&KR0026;其¶
屹立不動正笏垂紳猶可作懦夫之氣而禠邪侫之䰟嗚呼¶
此&KR0001;謂&KR0022;家之重寳廊廟之大臣也歟¶
　　題張泐和陶詩¶
陶靖節詩如展禽仕魯三仕三止處之冲然出言制行不求¶
甚異扵俗而動合扵道盖和而節質而文風雅之亜也他人¶
&KR0082;效之者雖衆然樂澹泊則蕩而㢮慕平易則野而穢惟蘇¶
子瞻兄弟以雄邁之材氣&KR0020;可與之相敵然其辭旨則亦遠¶
矣豈不誠難乎㢤今之和陶者余甞見數家最後見句容張¶
泐文伯自九日間居以下皆和之至詠荆軻而止諸四言及¶
形神&KR0474;桃源等什則不和&KR0178;難繼也文伯産江淮間䘮亂之¶
<pb:KR4e0004_SBCK_072-16b>¶
餘獨&KR0014;致力學問以追古之作者其亦有志者㢤¶
　　王宗普像賛¶
以子為貴介公子耶何其神清氣和無綺紈之態也以子為¶
仙翁&KR0474;氏耶何其與時俯仰逰乎方之內也以子為詩人韵¶
士耶何其清竒勁&KR0033;訥然而謙退也然則果何為者耶盖跡¶
混乎三者之中而心㳺乎埃&KR1881;之外此吾甞謂空同子以古¶
之人而處乎今之世也¶
宋學士文集卷七十二　朝京槀卷苐二¶
