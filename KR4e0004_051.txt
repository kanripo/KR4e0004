# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:49.499314
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0229-051宋學士文集-卷第五十一.
<pb:KR4e0004_SBCK_051-1a>¶
宋學士文集卷第五十一　芝園後集卷第一¶
　　徐教授文集序¶
曹丕有言文章者不朽之盛事其故何哉夫山之巍然有時¶
而崩也川之泓然有時而竭也金與石至固且堅亦有時而¶
銷泐也文辭所&KR0009;不越乎竹素之間而謂其&KR0014;不朽者盖天¶
地之間有形則弊文者道之所寓也道無形也其䏻致不朽¶
也宜哉是故天地未判道在天地天地既分道在聖賢聖賢¶
之殁道在六經凡存心養性之理窮神知化之方天人應感¶
之機治忽存亡之候莫不畢書之皇極頼之以建彛倫頼之¶
以叙人心頼之以正此豈細故也哉後之立言者必期無背¶
扵經始可以言文不然不足以與此也是故揚沙走石飄忽¶
奔放者非文也牛&KR0017;蛇神佹誕不經而弗&KR0014;宣通者非文也¶
桑間濮上危絃促管徒使五音繁㑹而&KR0075;靡過度者非文也¶
情縁憤怒辭專譏訕怨尤勃興和順不足者非文也縦横捭¶
<pb:KR4e0004_SBCK_051-1b>¶
闔&KR0346;非助邪而務以欺人者非文也枯&KR0484;苦澁&KR0068;喉滯吻讀¶
之不復可句者非文也痩辭𨼆語雜以詼諧者非文也事𩔖¶
失倫序例弗謹黄鐘與瓦釡並陳春穠與秋枯並出雜亂無¶
章刺眯人目者非文也&KR0424;腐塌茸厭厭不振如下俚衣装不¶
中程度者非文也如斯之𩔖不䏻偏舉也必也旋轉如乾坤¶
輝映如日月闔闢如隂陽變化如風霆妙用同乎&KR0017;神大之¶
用天下國家小而為天下國家用始可以言文不然不足以¶
與此也故所貴乎文者前乎千萬世而不見其始後乎千萬¶
世而不知其終有不可一刻而離去者其䏻致不朽也宜哉¶
丕也惡足以知之徒以魯國孔融等七子學無所遺辭無所¶
假足以令聲名傳後而巳安知其文㢤傳有之言以足志文¶
以足言言之無文行之不逺此則文之至者也文之至者文¶
外無道道外無文粲然載扵道徳仁義之言者即道也秩然¶
見諸禮樂刑政之具者即文也道積扵厥躬文不期工而自¶
<pb:KR4e0004_SBCK_051-2a>¶
工不務明道縦&KR0002;蠹魚出入扵方冊間雖至老死無片言可¶
以近道也夫自孟氏既沒世不復有文賈長沙董江都太史¶
遷得其皮膚韓吏部歐陽少師得其骨骼春陵河南横渠考¶
亭五夫子得其心髄觀五夫子之𫠦著妙斡造化而弗違百¶
世以俟聖人而不惑斯文也非宋之文也唐虞三代之文也¶
非唐虞三代之文也六經之文也文至扵六經至矣盡矣其¶
始無愧扵文矣乎世之立言者奈何背而去之吾友天台徐¶
君大章賦資絶倫自少學文即期以載道非六經所存不復¶
輕寘念慮扵其間含積既乆燁然以文名江南洪武中嘗¶
召入史舘與脩　大明日曆遂出教授武林日以横經講¶
道為事逺近生徒莫不趨之猶水之赴&KR1087;當脩日曆時予適¶
為之緫裁每與大章論文竊嘆今之作者何其與古異也大¶
章深以予之言為然去&KR0010;過武林𫉬觀其文集若干卷今山¶
居多暇因徇大章門人之請漫為序其篇端嗚呼世有豪傑¶
<pb:KR4e0004_SBCK_051-2b>¶
之士知文與道非二致者必以余&KR0003;為不謬苟非其人則以¶
好髙尚誇尤之矣予一聽焉無事乎辨也¶
　　栁庵偈¶
本然凈上士吳興人也問道扵净慈同庵禪師巳而充侍司¶
陞主蔵經之室結廬苕谿上環植垂栁遂扁曰栁庵因以自¶
號黄鶴仙人為繪成圖予謁同庵南屏山中本然乃来徵予¶
&KR0003;偈偈曰¶
栁乃植物𩔖既巳强名栁庵與栁異&KR0208;&KR0154;以栁名庵庵栁不¶
相渉况復號諸人若使㑹于一適越而首燕雖欲强相&KR0025;畢¶
竟無合日咄兹繪事假非栁亦非庵庵中亦非人無一是真¶
實咸因觚翰力幻出諸影像盲者来捫摸但見&KR0083;成軸絶𩔖¶
&KR0394;志家夢中而說夢重重皆虚妄誰為&KR0014;覺者衆生强分别¶
見異不見同世間諸品𩔖随念各現前諸佛善圓融見同不¶
見異萬彚方芸芸含攝盡歸一非指可喻指非馬可喻馬難¶
<pb:KR4e0004_SBCK_051-3a>¶
以目之覩乃成心𫠦障有人斯有庵内庵斯有栁三者無二¶
相物我齊𡨕故上士志心𦗟我&KR0003;栁庵偈白石雖㸃頭未嘗¶
談一字¶
　　松風閣記¶
夫風者天地之噫氣然則生生者誰㢤生之者靜之體而應¶
之者動之用也當其萬竅怒號前者唱于而随者唱喁咸物¶
之自取也庭宇之松蒼髯&KR0108;傑扵晨露夕月之中遇鮮颷過¶
之冷冷然如鸞鳯之鳴如琴瑟之音昔者陶𨼆居恒樂之後¶
世幽人狷士又&KR0025;而效之或取以名其室焉方外恬師靜庵¶
来徴𫠦謂松風閣記予請極其變者而言之可乎始風之未¶
生也歛神功扵寂黙之中昏昏𡨕𡨕萬象雖具不見其跡天¶
機一動随品物以流形大海遇之重波&KR0232;浪一瀉萬里千山¶
逢之鱗甲掀動笙鏞閒作經&KR0585;蔔之林則郁烈酣潤清芬之¶
&KR0670;人入鮑魚之肆則腥&KR0126;逆鼻觸之而&KR0938;嘔如此者不可以¶
<pb:KR4e0004_SBCK_051-3b>¶
一二数苟獨指松而爲言非𫠦以極風之變者也然其變者¶
豈皆有擊扵風之動㦲先覺有云風性本靜以縁起故動儻¶
其性本動則寜有靜時是則物各有以自&KR0145;也且以吾心言¶
之大用繁興之時怒氣熾然如霆奔火烈喜色熈然如霧廓¶
霞舒興哀則千人霣涕鼓勇則萬夫莫敵皆此一心之變也¶
然心果有變乎心無變其所變者緑爾故當本體澄湛之際¶
無物不有而無一物之&KR0335;以近&KR0145;譬所謂生之者靜之體而¶
應之者動之用豈非然歟予家浦陽大山中青松羅桓舍之¶
北南明月之夜白露&KR0004;零黙然出坐庭際松聲到耳乍大乍¶
小或亟或徐中心頗樂之方知𨼆居酷愛之者良有以也自¶
松聲而推之世間之聲萬變不齊雖不可勝窮其道亦不外¶
是矣嘗一滴之醎而知滄海之性窺寸𨻶之光而見日輪之¶
體又何以紛紜爲㢤恬師學佛之流故予極其變而告之湏¶
知變之中而有不變者存不變者何前所謂心者是也心無¶
<pb:KR4e0004_SBCK_051-4a>¶
體叚無方所無古今無起㓕三世諸佛不見其有餘河沙凢¶
夫不見其不足恬師䏻索之扵此焉則松風朝夕所演無非¶
大乗微妙之法𨼆居惡足以語此㢤閣在越之耶溪上季蘅¶
若公之所建者因得徑山範公所書松風二大字遂揭以為¶
名予謂徑山古之名徳其字不可䙝玩宜别求善書者易之¶
既告之故復為記其事如右其詳則見天竺法師道公所為¶
文其妙無以加矣予何言㦲¶
　永明智覺禪師遺像賛¶
禪師諱延壽字冲玄餘杭王氏子也得法扵天台韶國師大¶
弘法眼正宗華夷尊慕産下弟子至二千人凈慈禪寺蔵其¶
遺像雖多歷年所儼若生存㑹濂過錢塘其住持同庵簡公¶
以像求賛濂因造之而請同庵繕書其上賛曰¶
我聞智覺大道師進脩精明無與等誦經羣羊来跪聽習定¶
鳥巢衣襵中一旦撥&KR0271;光眀蔵際天蟠地悉&KR0271;朗如揭日月¶
<pb:KR4e0004_SBCK_051-4b>¶
照羣迷無有擿埴索𡍼者諸法盡&KR0025;䤸生㓕此實佛語非我¶
語人知生㓕總由縁庻㡬不為識神惑因病發藥此為最何¶
翅藥王奪命丹四性寂然本不生三知廣喻益親切有如慈¶
母扵赤子煦嫗護持不少忘性相三宗互矛盾有礙如来正¶
法輪更相質難辨異同折以一心歸覺路譬猶欲適長安者¶
道𡍼紛紜走車馬或南或北或西東及其至䖏見不别呼為¶
宗鏡名實稱萬别千差咸照了道髙非特&KR0013;真丹海外之&KR0022;¶
尤企𧰟金絲伽&KR0058;及澡瓶遣使来施不復吝我與導師有宿¶
因般若光中無去来今觀遺像重作禮忽悟三世了如幻靈¶
山一㑹猶儼然願證如如大圓智¶
　　魚籃觀音像賛¶
予按觀音感應傳唐元和十二年陜右金沙灘上有羙𧰟女¶
子挈籃粥魚人競欲室之女曰妾&KR0014;授經一夕䏻誦普門品¶
者事焉&KR0058;明䏻者二十女辭曰一身豈堪配衆夫邪請易金¶
<pb:KR4e0004_SBCK_051-5a>¶
剛經如前期&KR0014;者復居其半女又辭請易法華經期以三日¶
唯馬氏子&KR0014;女令具禮成昏入門女即死死即糜爛立盡&KR0205;¶
&KR0287;之他日有僧同馬氏子啓蔵觀之唯黄金鎻子骨存焉僧¶
曰此觀音示現以化汝耳言訖飛空而去自是陜西多誦經¶
者烏傷劉某命括人吳福用金碧畫成一燈月旦十五日展¶
而謁焉請予序其事序以繫之賛曰¶
惟我大士慈憫衆生耽着五欲不求觧脫乃化女子端嚴姝¶
麗因其𫠦慕導入善門一刹那間&KR0205;爾變壊昔如紅蓮芳𧰟¶
&KR0670;人今則臭腐&KR0393;蛆流蝕世間諸色本屬空假衆生愚癡謂¶
假為真𩔖蛾赴燈飛逐弗巳不至隕命何有止息當知實相¶
圓同太虗無媸無妍誰&KR0014;破壊大士之靈如月在天不分凈¶
&KR0126;普皆照了凢皈依者得大饒益願即同歸薩婆若海¶
　蘿山遷居志¶
余世居金華孝善里之潜谿其地在縣東七十里禪定院側¶
<pb:KR4e0004_SBCK_051-5b>¶
溪之東即入義烏境元重紀至元元年乙亥正月十五日授¶
經浦江義門鄭氏乆之以其家九葉同居乃願卜隣焉相地¶
扵仁義里孝門橋之上其地直縣東三十里有山曰青蘿至¶
正六年丙戌十月二十七日扵山趾建&KR0397;窒三楹間繚以周¶
垣前敞小門十年庚寅二月十五日携家自金華来遷掲其¶
扁曰潜谿示不忘本也十四年甲午十二月八日再搆前軒¶
如&KR0397;室之数東西榮之屬以次告完扁軒曰青蘿山房因舊¶
山而志新築也十八年戊戌六月十八日　國兵取浦江遂¶
避入諸暨兵雖定浦江當戎馬之衝不可居十九年己亥三¶
月十五日還潜谿故廬越九載始重葺治扵是復来遷時¶
國朝呉元年丁未四月一日也惟古人最重遷以墳墓在斯¶
親戚在斯不敢輕扵棄去或去之必出扵勢之不得巳今予¶
豈有他哉特欲薫漸孝義之風以朂我後人爾然蘿山之望¶
潜溪朝發而夕至非若别郡千百里之逺宗屬之胥㑹先塋¶
<pb:KR4e0004_SBCK_051-6a>¶
之展省固未嘗廢其與弗遷者&KR0004;何異㢤余既来遷偶閱宋¶
嘉定末官給地劵𫠦居左右曰宋公園園與予姓同亦似不¶
偶然者豈其数或前定歟子子孫居扵此者毋析㸑毋爲不¶
義母侵蝕比隣日衣&KR0013;乎詩書耕則爲良農學則爲良儒庶¶
㡬不&KR0018;予之志也¶
　　題宋儒遺墨後¶
鄉先生宗正丞朱公冠之甞以厲志自號𡊮正肅公廣微爲¶
作大字書且造銘辭一通先生之志剛大堅勁𡊮公之銘雄¶
渾剴切皆學者𫠦當則傚裝裭成卷以示諸人理宜然也卷¶
後附以童仲光詩仲光名必大嘉定丁丑進士官至知英徳¶
府晚自號爲盤𨼆詩序之舉&KR0073;齋即馬華父東巖主人即虞¶
從道也次附𡊮公荅書正先生令縉雲日𫠦遣先是先生平¶
反董氏寃獄𡊮公噐其材遂力舉其爲縣書稱毅齋即先生¶
之師徐文清公崇父也次附丞相葉西澗鎮之書先生改官¶
<pb:KR4e0004_SBCK_051-6b>¶
除幹辨行在諸司糧料院時𫠦遣西澗試上舎時東巖㧞為¶
兩優釋&KR0260;第一先生為東巖宻友故因縁締交此盖賀生辰¶
囬劄也次附太中大夫王某書名將磨㓕不可辨不知為誰¶
書中云望門墻数舍又稱契弟必先生鄊里人竊意義烏王¶
氏宋季無為太中大夫者太中大夫雖&KR0025;四品號為侍&KR0025;官¶
極不易致豈或旁縣之人邪次附馬荘敏公華父書書謂䝉¶
齋老師者即𡊮也𡊮公之殁痛悼驚呼甚切則先生為國愛¶
賢之誠可知矣惟是諸君子皆一時行義之士顧瞻遺墨儼¶
&KR0002;接乎容聲之間景行行止之心人孰無之為之掩卷太息¶
而不䏻自巳也楚相府長史朱君伯清索題甚急即欲據筵¶
䟽之其中多有可言者惜乎匆遽不&KR0014;致詳也¶
　浦陽栖靜精舍記¶
浦江縣東十五里其地曰花山地𫝑夷曠宜學佛者居之元¶
至正己亥同縣凈住院沙門明叟昌公與其弟子無聞聦公¶
<pb:KR4e0004_SBCK_051-7a>¶
卓錫于並晝夜以禪寂為務庚子建演法堂成辛丑佛闕成¶
壬寅大佛寳殿成三門兩序庖庫像設以次咸具皆二公之¶
締搆而諸徒智觀如玢䖏仁行滿竭力佐佑始克告完扵是¶
置山林田園各若干畆用給薪米之費定為成規使甲乙相¶
傳戒勿血食醪飲違佛大禁鷄鳴而起日入而息&KR0778;香&KR0394;唄¶
以祝𨤲報上不敢怠遑昌公遂名之曰栖靜精舍云&KR0004;千¶
巖禪師長公&KR0003;法義烏伏龍山昌公實徃咨叩禪師憫其求¶
道懇切示以禪要昌公遵行甚力逮夫功至心空一旦無疾¶
辭衆而&KR0003;偈云生本非生㓕亦無㓕撒手便行虚空片月&KR0003;¶
已端坐而逝時　國朝洪武丙辰十月三日也昌公既順寂¶
聦公&KR0071;之弗&KR0520;益䖍深懼来者不知植業之艱勤来徴予文¶
為記俾嗣葺之以致悠乆予㳺䆠南京二十年今始納禄而¶
歸州里之事皆若無聞知每見白麟溪𨼆者鄭源談昌公之¶
制行甚峻而左溪曰師亦備道聦公護戒絶謹因不讓而為¶
<pb:KR4e0004_SBCK_051-7b>¶
之言曰佛之妙法如芬陀利華雖生扵水不着扵水清凈自¶
然無𫠦染汚故契經有云扵身無𫠦取扵脩無所著扵法無¶
𫠦住𫠦以然者盖恐堕扵有漏之因也然而根有勝劣功有¶
偏圓未可一&KR0100;齊之&KR0004;機之士必假法像以攝■麄執積乆¶
馴熟至扵心法兩忘始為得之不宜&KR0205;謂崇建塔廟之為非¶
也&KR0025;有漏以至無漏法門次苐豈不粲然可徴者乎昌公之¶
建立扵&KR0004;栖禪靜寂洞徹心源談𥬇去来曽無留礙此又非¶
明效大驗乎嗣守之者宜鑑昌公之𫠦證毋廢其舊規毋&KR0549;¶
其成事缺則&KR0024;而葺之弊則更而新之庶㡬不墜前人之志¶
可以入善提之門而超煩惱之海矣乎昔我大雄世尊以聖¶
賢天人脩行住䖏付嘱星宿天龍藥义大&KR0017;神䓁分布守護¶
故凡佛刹之𫠦營創幽明之際必有尸之者矣豈曰偶然之¶
故㢤不惟僧伽之徒當&KR0071;承惟謹世之宰官及賢士大夫多¶
寳長者亦思因果之不昧相與護持之使其永勿壊可也是¶
<pb:KR4e0004_SBCK_051-8a>¶
為記¶
　　故上虞魏君妻馮夫人墓志銘¶
上虞魏君道全既䘮其妻夫人哀悼不置乃自摭羣行為書¶
一通遣其子倫来浦陽江上徴予述隧道之銘嗚呼夫婦為¶
五倫之始生則愛恤殁又䏻致思而圖其不朽庸非盡其道¶
者邪是可銘巳夫人諱淑貞姓馮氏越之餘姚人父諱伯玉¶
熈行素洽扵鄊娶魏氏生三女子夫人其季也賦資柔慤父¶
母尤𫠦鍾愛非簮纓之家不行時魏君之父諱夀康實唐文¶
貞公徴二十四世孫又以貲雄于時書詩爼豆之習翕然播¶
于儒林間文獻黄公溍内翰柳公貫著作李公孝光咸相與¶
過&KR0025;釃酒賦詩至浹日始去其子弟彬彬雅馴亦重為昏姻¶
未嘗輕就聞馮氏有賢女乃以禮聘歸之夫人既至孝事尊¶
章如孝親友娣姒如女兄弟敬夫如見大賔匡&KR0024;賛助無𫠦¶
不致其情臨諸子如嚴師一動一靜悉規之以凖繩不使尺¶
<pb:KR4e0004_SBCK_051-8b>¶
寸踰越夫人雖生貴富家自㓜不樂紛華靡麗之飭&KR0831;然&KR0014;¶
自安年踰五十猶服勤絲枲不衰馭傔人媵女亦各有法恩¶
義並至退無後言者閭里貧窶之人苟有稱貸多不責其償¶
月旦之評謂夫人嚴而䏻恭儉而䏻惠信不誣矣生四子長¶
泰次倫以才學推擇為中書宣使轉&KR0024;直省舍人次樟蚤夭¶
次良夫人生扵元延祐元年二月二十二日卒扵　國朝洪¶
武九年四月十六日享年六十有三明年十二月十七日𦵏¶
扵縣北四十五里伏虎山之原禮也嗚呼自古以来公侯卿¶
大夫下逮士庻人之家無不資内助以為治𫠦以順隂陽辨¶
内外一上下也傳記之𫠦載盖班班可考不誣後世此義或¶
乖遂致巧言如簧而斁倫害政反為家旤君子毎為之慨焉¶
永嘆有若魏君名閥之後防範固有異扵人亦由夫人左右¶
之力為多予甚嘉其行特製銘辭&KR0013;諸金石以厲世之為人¶
婦者銘曰¶
<pb:KR4e0004_SBCK_051-9a>¶
夫人之行貞而醇相家有道惟孝勤匑匑色養先見聞推此¶
以逹和氣殷秩然有序天則均服循組紃忘眀曛素紈視作¶
錦繡文如此儉徳乆且馴陽隂順&KR0100;榮光臻死生有如晝夜¶
輪聞之孰不心酸辛青山欝盤𩔖虎蹲松柏丸丸夾墓門護¶
此靈魄千載存後人慎勿摧為薪¶
宋學士文集卷第五十一　芝園後集卷第一¶
<pb:KR4e0004_SBCK_051-9b>¶
