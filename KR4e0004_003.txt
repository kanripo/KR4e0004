# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.257270
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0229-003宋學士文集-卷第三.
<pb:KR4e0004_SBCK_003-1a>¶
宋學士文集卷第三　鑾坡集卷第三(即翰苑前集)¶
　　大明故王府參軍追封縉雲郡伯胡公神道碑銘¶
上天既革元命¶
皇帝㝎鼎金𨹧遣大將下浙河東諸郡而婺衢䖏三州相&KR0071;¶
平時當草昧之初　上思得智勇之才用之扵是䖏之胡¶
公仲淵躍然而起以自赴功名之會入陪　廟筭出鎮郷&KR0022;¶
言聽計&KR0025;寵遇無比浙東之俊彦攀龍鱗而附鳯翼者皆自¶
公始若公者可謂犖卓不羣之士矣公諱深仲淵其字也系¶
出漢安㝎宋初有諱棟者自潤之丹陽遷䖏之龍泉因家焉¶
棟生璠璠生文虎文虎生竦竦生晟晟生滂滂生衢州録事¶
參軍松年松年生郷貢進士應辰應辰生温州樂清令㻑㻑¶
生江南西路兵馬都監見大則公之曾大父也大父諱堂父¶
諱鈺仕元為征東行中書省左右司員外郎母趙氏生三子¶
公其長也次曰潭曰海継母季氏生一子曰溥員外府君蚤¶
<pb:KR4e0004_SBCK_003-1b>¶
&KR0010;䆠逰京師公始十齡而大毋季夫人與母夫人相繼亡公¶
侍大父奉&KR0071;母撫幼弟艱難刻厲以自植立未弱冠走京師¶
侍府君適府君使髙麗復徃候焉居乆之府君棄&KR0162;舘舎公¶
﨑嶇萬里奉柩南還舟行一日泊大崖下夜夢人語之曰此¶
崖且崩宜急避驚覺趣移舟俄傾大風雨至崖果崩聲如萬¶
雷既歸塟扵縣北之圍源遂廬扵墓左悉取諸子百氏天官¶
地志兵謀術數醫藥卜筮老釋之書而研究之發為文辭操¶
筆可立就當元之季江淮俶擾&KR1347;延閩浙間盗由建之浦城¶
松溪入龍泉公嘆曰淛水東地氣白矣&KR0852;將及乃集郷兵結¶
寨于湖山巳而處州之民相挻為盗江浙行中書省調萬户¶
石抹公冝孫戍䖏州辟公參謀軍事檄𫠦隷諸縣募壮士為¶
軍浹日間得數千公引之屯竹口下令賊中曰爾皆良民也¶
因驅迫故為亂棄仗即仍良民矣賊以公長者其言不欺盡¶
毁旗械肉&KR0221;請降温州戍卒韓虎陳安國殺主帥㩀城叛行¶
<pb:KR4e0004_SBCK_003-2a>¶
省命宣慰使恩寜普公討之道由䖏州與公語意合帥府軍¶
事復辟公參謀之公曰温城叛者唯一二人耳若破其城玉¶
石必俱焚如平民何遣辨士入城&KR0003;其黨曰韓虎悖&KR0647;亂常¶
今王師四集旦夕且攻城雖金湯無不破者若軰胡為與賊¶
守自取作虀粉耶將軍未&KR0216;即加兵苟䏻去逆效順悉&KR0025;原¶
宥或稔惡不悛城一破悔無及巳其黨相向泣曰吾属自度¶
旦暮&KR0017;耳儻𫉬復生敢不唯命乃殺韓虎等以城降温城頻¶
海民以漁為業時城閉者三月民病甚公請發粟賑之驩呼¶
之聲載于道路宣慰欲列公功聞于朝公辭既而宣慰以行¶
省參政總兵征鄱陽復邀公俱行戎務無鉅細悉屬之青田¶
潘惟賢聚衆為叛龍泉長吏聞風遁去賊遂焚縣治公之師¶
曰王毅先生與門弟子集義兵搗退之里中惡少年疾其功¶
因害先生公在鄱陽馳而歸執害先生者盡殱之縉雲之黄¶
邨松陽之白巖遂昌之大社麗水之浮雲泉溪無頼之氓咸¶
<pb:KR4e0004_SBCK_003-2b>¶
爲盗根𫝑蟠結不可禦行省丞相康里公承制以石抹公為¶
行樞宻院判官分院鎮䖏州既至假公分院行軍都事統兵¶
討麗水攻泉溪賊寨㧞之未幾又平浮雲白巖賊懼遂来降¶
縉雲盗亦就平乃移師攻遂昌賊酋周天覺方友元傾其精¶
銳出迎敵公望見咲曰賊若堅守不出未易即殄㓕今兹之¶
来豈非天授我乎分部諸校以正陣接戰以竒兵夾擊之别¶
遣㳺軍入山搜其伏匿比戰賊三面受擊輒大敗斬首數千¶
級生擒八百人𫉬方友元梟之乗勝直攻大社周天覺降復¶
移兵討青田賊黨金徳安殺潘惟賢兄弟以降先是　國兵¶
取浙東婺衢既下獨䖏州為石抹公𫠦守不降&KR0010;巳亥¶
今上皇帝遣僉樞宻院事胡公大海由間道取䖏州石抹公¶
出戰敗北大軍入城而分兵取屬邑未附者公時以假元帥¶
統龍泉慶元松陽遂昌四縣兵欲閉關為拒守計四縣士民¶
咸請于公&KR0133;內附以全民命且曰君治兵殆十年勤勞亦至¶
<pb:KR4e0004_SBCK_003-3a>¶
矣而朝廷無一命之錫國家負君君何&KR0018;扵國㢤公知時事¶
巳去乃觧甲出見胡公四縣因不受兵　上素聞公名召¶
至南京待以殊禮居亡何擢中書左司員外郎　上日與¶
公論天下事公有言未嘗不稱善也遂詔公還䖏州招集舊¶
𫠦部將校兵卒以&KR0025;征西　上既平江西命公以親軍指¶
揮守吉安會浙東苗軍為變婺守將既&KR0013;害而䖏城亦為𫠦¶
據　上遣公復䖏州比至城已復除公浙東行省左右司¶
郎中總制䖏州軍民事郛郭甫&KR0013;兵民物凋瘵而山㓂乗間¶
竊發人情未固公随方招捕凡首惡即誅之然猶慮戍兵之¶
寡日募之𫉬勝卒萬餘人諗于衆曰兵少不&KR0085;禦敵師衆又¶
無以食之柰何衆皆曰飬兵𫠦以衞民苟不為禦備計子女¶
玉帛且不保况扵食乎公乃因民之産以權宜増帛賦之㳂¶
海軍素驕横及是以復城有功横益甚公擇其尤無良者斬¶
之衆乃讋服江西食東浙塩而有司十分稅一販者鮮至公¶
<pb:KR4e0004_SBCK_003-3b>¶
請以二十分收一商賈遂通城南枕大溪浮橋之癈巳乆橋¶
隄當水之衝亦爲𫠦齧蝕幾盡公即上流比舟爲梁以濟行¶
者州學敝壊講舎僅存用以貯官䅇公撤而新之薦新進士¶
吳世昌爲郡文學以司教事城中民廬多爲戎士𫠦據混淆¶
而䖏公度閑曠之地建營屋&KR0070;十區使别居之縉雲官田其¶
稅額甚重執里役者恒以&KR0059;粟代償公以新沒入之田實其¶
數其害乃除諸暨守將謝再興兵犯東陽平章李公文忠擊¶
走之公引兵爲援建議以謂諸暨浙東藩障若諸暨不守則¶
衢䖏不支矣乃度地去諸暨六十里並五指岩新築一城不¶
旬日而成樓櫓濠柵靡不畢備　上聞諸暨叛遣使来議¶
别爲城守計暨至城巳完　上嘆賞不已其後浙西將李¶
伯貞大舉入㓂兵&KR0197;二十萬頓城下城堅不可攻敗績而去¶
上念公立城功以名馬賜之青田之蘆茨地接閩徼人素獷¶
得葉仲賢恃其險屢服屢叛乗我師在外復来㓂公怒還軍¶
<pb:KR4e0004_SBCK_003-4a>¶
深入禽其渠魁少壮者皆籍為兵二十年逋誅之盗一旦就¶
平温州方明善攻我平陽公出偏師復之并復瑞安𫠦侵地¶
而親統正軍攻温州明善勢蹙與其仲父國珎議納&KR0010;幣¶
詔公還師明善継以塩若干来貢　上命䖏州易銀以入¶
内蕆　上怒銀色惡責守令使償公曰此吾過也守令禄¶
薄何䏻償乃售龍泉田以銀九百兩代輸公尋入覲¶
上欲㽞公且柄用之以邉事未輯&KR0133;還守外　上時巳即¶
王位乃擢王府叅軍仍總制䖏州等翼陛辭　上喻之曰¶
俟閩浙盡平當還汝中書矣福建陳有㝎擾邉公奉命征之¶
遂取建之浦城而崇安建陽二縣亦下　上賜以𫠦乗駿¶
馬建之守将阮徳柔兵四萬屯錦江實出我師後公還兵擊¶
之破其二柵有㝎大愳帥銳卒亟圍我營公突陣與决𢧐馬¶
蹶因&KR0013;執有㝎既得公頗禮遇之公具道　天子仁聖四¶
海歸心羣雄樂為之用且援竇融歸漢故事撼之有定&KR0004;無¶
<pb:KR4e0004_SBCK_003-4b>¶
殺公意㑹元使至督迫之遂遇害于福州實&KR0010;乙巳之春也¶
享年五十有二　上痛悼不巳命使者即其家祭之復詔¶
中書議加䘏典追封縉雲郡伯有爵而無階官職勲者有司¶
之制未備也公天資頴㧞智識絶倫藝術弗學則巳學之無¶
不精性倜儻好施予賢士有貧乏傾槖以周之弗吝也其守¶
郷郡凡五載馭衆一以寛厚用兵十餘年未甞妄戮一人恩¶
惠在人甚多故其殁也聞者莫不流涕郷人為立祠宇祀之¶
公元配同里項氏先五年卒生二子長曰楨宣武將軍僉䖏¶
州衛指揮使司事次曰樞女一人適章存原継室滁陽楊氏¶
前中書左司郎中元杲女弟也公既沒之二年楨等乃刻木¶
為象具衣冠以塟實附于圍源之左&KR0830;巳来徴濂為之文昔¶
濂侍　上扵白虎殿忽顧問曰胡深何如人濂對曰文武¶
才也　上曰誠如卿言浙東一障朕方頼之則　上𫠦¶
以𠋣公者至矣然公亦知　宸眷之&KR0055;而無以圖報甞謂人¶
<pb:KR4e0004_SBCK_003-5a>¶
曰區區承　詔鎮處城　皇靈覆冒𦍒巳寜謐誓將挈全¶
閩之地以入版圖庶展犬馬之微𠂻也柰何功業未就而死¶
及之其非命也夫濂辱公交者五六春秋見公酒酣耳熱指¶
揮三軍而䧺姿&KR0108;&KR0045;不可遏及與薦紳之流論文評詩則欿¶
然布衣書生也濂未甞不服其勇而愛其謙今公不可作矣¶
敢用備著公之事掲諸墓門以告世之知公者銘曰¶
洸洸胡公萬人之英一劍横空莫之敢攖浙河之東地氣盡¶
白此為兵徴見扵龜筴尓衆荷戈来入我堡寘而枕席㧞而¶
水火公師如風䑕冦如雲一鼓之餘散為埃塵莭龯出鎮&KR0881;¶
歷五年桴鼓不驚鷄犬晏然誰登叛人䧟我諸暨公遷其城¶
㓂至輒敗　皇用嘉錫使車絡繹天閩龍馬扵公弗惜公¶
感　主知酣歌慨慷誓提八閩以歸職方旄纛𫠦屇勢如¶
破竹天未厭亂三軍夜&KR0152;公材孔多公志弗阿月出如赭公¶
命柰何丈夫之澤流于異方孰&KR0014;行之父母之&KR0022;匪公之臨¶
<pb:KR4e0004_SBCK_003-5b>¶
千里枯骴公雖止斯庶亦無愧廟堂有嚴肖象其中精靈翕¶
然上與天通栝蒼之山其翠&KR0082;滴公名配之有永無斁¶
　　大明𠡠賜開國輔運推誠宣力武臣榮禄大夫柱國廣¶
　　徳侯加贈特進榮禄大夫右柱國進封巢國公謚武荘¶
　　華公神道碑銘¶
自古興王之際天既生真人拯民塗炭之中必有如虎之將¶
弘展其丕猷弼成其大業此如燭照而龜卜盖無疑者以漢¶
唐言之則雲臺二十八將&KR0466;烟閣二十四人是巳洪惟¶
皇帝當四海逐鹿之秋龍飛淮甸嘘陽吸隂反掌之間廓清¶
八極夷荒蠻徼罔不臣妾當是時謀臣猛士效忠宣力其衆¶
如雲若和陽華公亦其一人也歟公諱髙姓華氏字則未聞¶
𫠦謂和陽則其𫠦居之郡也曾大父汝徳贈中奉大夫湖廣¶
等䖏行中書省參知政事護軍追封武𨹧郡公曾祖妣張氏¶
追封武𨹧郡夫人大父某贈資善大夫湖廣等處行中書省¶
<pb:KR4e0004_SBCK_003-6a>¶
<pb:KR4e0004_SBCK_003-7a>¶
夫湖廣等處行中書省平章政事迨夫大統既集　帝念¶
将帥百戰之勞㝎功行賞上則公爵次則侯封各錫以鐡劵¶
金書傳示子孫俾世其禄扵是授公開國輸運推誠宣力武¶
臣榮禄大夫柱國封廣徳侯食禄六百石公未及受劵請¶
命徃廣海廵視城陴整&KR0346;軍隊行次崖州以疾薨于官舎年¶
五十又九實洪武四年三月二十七日也訃聞　帝懐悼¶
不巳　詔有司迎公之柩以是&KR0010;六月某日還塟扵黄墩先¶
墓之次蔵劵墓中以慰公扵九泉且進封巢國公謚曰武荘¶
階加特進勲加右柱國褒崇之意無不備至公一子景春蚤¶
世竟無嗣續其配澧國夫人&KR0253;氏先薨至是與公合&KR0830;焉既¶
塟禮部以聞　帝若曰其令國子司業宋濂製為碑銘樹¶
諸神道尚書臣陶凱即日傳命授臣臣不敢辤臣聞傳記𫠦¶
稱用世之士非才勇為難而炳扵㡬先者為難公當羣䧺疊¶
奮之時亦欲以一障自效見　帝之頃即知天位之有在¶
<pb:KR4e0004_SBCK_003-7b>¶
人情之𫠦属統其部曲驩然来歸非有先㡬之識者&KR0014;之乎¶
其建樹功烈安享尊榮爵封上公位躋極品亦宜也雲臺凌¶
烟之衆又豈得專羙于前乎臣既歷序公之戰功次苐扵右¶
復繫之銘辭曰¶
士之𫠦貴炳干幾先誠𫉬𫠦依身名兩全當元之季王綱觧¶
紐羣雄虎争鹿知誰手維武荘公家于和陽依水建砦以遏¶
㓂攘　皇帝龍興知為真主仗劒相&KR0025;率先多士　帝¶
曰俞㢤爾兵我&KR0025;即麾義旗同渡大江牛渚既殱于湖亦捷¶
溧水洋洋視如一髪天兵載楊翔颷震霆秣𨹧南徐次苐而¶
平况此江隂勢如破竹兵鋒𫠦向無彊不衂鄰有勍豎據浙¶
連淮来撼大樹何㢤蚍蜉(叶)皇赫斯怒命將行伐鏟破連¶
營洊除窟穴復　𠡠雄師㝎淮之東載綏載寜載約其同凡¶
斯諸役公無不與展力攄誠亦云備至天清地寜六合一家¶
大統既㝎論賞有差黄金鏤書鑄鐡為劵作誓剖符千齡弗¶
<pb:KR4e0004_SBCK_003-8a>¶
變　皇恩下&KR0013;將&KR0574;寵榮訃来海南聞者涕零　宸𠂻憫¶
惻為詔郡縣旋其柩車就郷而窆崇階峻爵極于上公龍光¶
有赫賁及幽宫儒臣作銘播&KR0045;嘉績百世之下視此貞刻¶
　　元故嘉義大夫禮部尚書致仕贈資善大夫江淛等䖏¶
　　行中書左丞上護軍追封譙國郡公謚文節汪先生¶
　　神道碑銘¶
濂奉　𠡠總脩元史凡忠義循吏之事天下郡縣悉上送官¶
而宛𨹧汪先生獨闕既而先生族子克寛来與纂脩始以其¶
門人汪文炳𫠦摭事状相示濂既命史官删削立傳克寛以¶
為史乃一代成書其法當略墓文乃&KR0059;家𫠦譔其紀宜詳復¶
致其孫徳垕之言請濂掲銘于隧上嗚呼先生之徳之盛海¶
内孰不知而𫠦讞錢珎之獄泰㝎實録中嘗書之其可不備¶
載以昭示方来乎先生澤民字叔志姓汪氏其先新安歙縣¶
人自唐以来為官族五季之&KR0004;兵馬使都虞&KR0049;道安始自歙¶
<pb:KR4e0004_SBCK_003-8b>¶
遷婺源之還珠里又歴八世至宋天禧巳未進士祕書丞贈¶
光禄少卿震生慶暦癸未進士都官員外郎贈中大夫宗顔¶
都官生皇祐壬辰進士左奉議郞知漢陽縣贈少傅榖又自¶
婺源遷饒州徳興之龍溪少𫝊生贈通奉大夫槃崇寜癸未¶
進士正議大夫端明殿學士藻藻以文學政事為時名臣通¶
奉生紹聖丁丑進士朝散大夫江西轉運使愷知合肥縣贈¶
中散大夫慥又自徳興遷宣州之宣城子孫遂為宣城人中¶
散生紹興庚辰進士通判隆興府鴻舉鴻舉之弟脩舉則先¶
生髙祖也曽祖諱宰臣贈朝奉郎祖諱夢雷淳祐&KR0605;丑進士¶
累官知靖州元贈翰林直學士亞中大夫輕車都尉追封新¶
安郡侯父諱鼎新用父&KR0315;&KR0024;將仕郞元贈嘉議大夫工部尚¶
書上輕車都尉追封新安郡侯工部之兄鼎亨景㝎壬戍進¶
士官池州大軍酒庫然自少卿至先生奕世科名蟬聮不絶¶
先生自㓜融通經史亦銳然思継承之㑹科目之法行遂領¶
<pb:KR4e0004_SBCK_003-9a>¶
延祐甲寅江浙郷薦上南宫不利有司用恩例署寜國路儒¶
學正暨再舉遂擢戊午進士苐授岳州路同知平江州事階¶
承事郎時先生之母譙國郡夫人王氏春秋巳髙先生以平¶
江道逺不可迎飬上書丞相府乞降一二階就銓鄰州不報¶
竟奉太夫人之官州有徤民曰張以利餌長吏持其隂&KR0059;使¶
不敢問遂視閭井民若蟣虱頥指氣使輒奔走不暇稍迕其¶
意即繫送于官人懼呼爲張雷公先生曰弗治我民將無生¶
即發其姦屏諸蠻夷不使與良民齒李氏有兄弟者三素豐¶
扵貲季弟未有子而没其婦傷季之夭也誓終身不再適孟¶
仲利其財數設計撼之婦堅不動乃嗾亡頼男子誣以姦&KR0059;¶
婦不禁搒掠自引伏先生見其色有寃間行㢘察之悉得其¶
情白而出焉轉承務郞南安路總管府推官戍將朶児赤䟦¶
扈自用搤有司之掔俾不得詘信其婣家王某爲郡府史藉¶
其威尤鴟張無忌擅箠大&KR0067;縣令縣令訴諸府同官懼戍将¶
<pb:KR4e0004_SBCK_003-9b>¶
之威相視以目無人發一辤先生毅然捕王下獄會監察御¶
史行郡戍將結以厚賂御史召先生扵庭詰其獄状聲色俱¶
厲先生徐曰王之姦賂人𫠦知也御史&KR0082;屈法邪御史慙夜¶
半馳馬去王卒伏罪居亡何戍將以𧷢敗部使者知其故檄¶
先生推讞杖罪之廣州&KR0010;侵民大饑疫癘洊臻死亡相枕藉¶
其毒氣𫠦薫蒸鮮有&KR0014;生者江西行中書屬先生行振荒之¶
政先生絶無𫠦畏懾命大姓發&KR0338;以哺尫羸其病癘方熾者¶
召醫注善藥親走其廬給之活者&KR0070;萬先生暨&KR0025;者亦無他¶
虞將還送者讙曰我父母也柰何去之馬擁不䏻前潮州府¶
判官錢珎挑推官梁楫妻劉氏不&KR0025;誣楫冒糴官中米殺之¶
獄中事連海北㢘訪副使劉安仁逮繫者二百人中書移問¶
者凡六各懐顧忌事終不白先生讞之獄立具時珎巳飲藥¶
死詔戮其屍安仁坐受珎賂除名時朝廷遣奉使宣撫江西¶
聞先生名命巡南安章貢二郡事得專决聲績尤著擢承直¶
<pb:KR4e0004_SBCK_003-10a>¶
郎信州路総管府推官丁內艱不赴服除遷平江路総管府¶
推官階承徳郞&KR0004;浮屠甲與隣僧乙有𨻶乆不相周旋衆約¶
其輸平乙因邀甲飲酒至醉遂寝其室甲弟子沈安素苦甲¶
鞭笞且期速紹其業𦍒甲宿于讎夜持刀徃殺之明日訴諸¶
縣乙虐扵考訊輒誣服獄上先生閱其刀有鐡工氏名召公¶
驗焉曰此沈安刀也逮安一訊即承脫乙械械之嘉定地瀕¶
海朱管二姓為姦利扵海中致貲鉅萬及以他事敗上下受¶
其賂莫敢捕獄乆不决先生與總管道童公適至徑&KR0350;以来¶
竟籍其家及徴其倀曆備列省憲郡邑受賂之數唯先生及¶
総管名下䟽曰不受陞奉議大夫知濟寕路之兖州兼管本¶
州諸軍奥魯勸農事磁陽負郭之縣也孔子廟學乆不建先¶
生以為風教𫠦繫買地作之殿堂門廡及齋序之属無不具¶
飭襲封兖聖公職止三品先生以宣尼之胄不可以弗崇上¶
跣請增其秩廷議韙之奏陞品為苐二錫以銀章居一年政¶
<pb:KR4e0004_SBCK_003-10b>¶
化大行絃誦之聲周達乎西東圜扉之間可設爵羅嘉禾生¶
扵縣郊瑞麥孕扵洸水君子謂有漢循吏之風焉㢘訪使者¶
行部將壓境還曰汪兖州在吾可無往矣至正癸未詔脩遼¶
金宋三史拜先生朝列大夫國子司業俾分修兵志及宋理¶
宗本紀史成有上尊束帛之賜巳而除集賢直學士太中大¶
夫未數月亟上納禄之請以嘉議大夫禮部尚書致其事先¶
生既歸僦屋以居門生弟子援洛中諸賢故事爲築室宛水¶
之濵先生日督諸孫讀書以自娯不知其貧&KR0010;壬辰蘄黄紅¶
巾彭黨祖搆亂其餘孽自徽冦宣州江東部使者道童問䇿¶
扵先生先生語以收人心振士氣築城浚濠儲粮簡卒凡數¶
十事冦再至再擊退之乙未夏六月長鎗叛帥𤨏南班程述¶
等挾兵渡江欲犯宣城城中兵不滿數百或勸先生去之民¶
曰先生忠孝人也天必相之當相與守城若果去之吾属亦¶
随之尔部使者不八沙周伯琦二公復申民言以爲請先生¶
<pb:KR4e0004_SBCK_003-11a>¶
曰昔江萬里寓鄱陽大軍逼城衆皆赱散猶坐守以為民望¶
况宣民離合視吾去㽞吾何&KR0216;弃父母之&KR0022;乎時軍費不給¶
加以嚴刑弗之集先生&KR0025;容一言𫉬鈔一萬錠米三千斛民¶
心翕然&KR0082;為固守計屢戰輒屢勝八月丁丑江浙行省參政¶
吉尼哥児遣兵來援城內恃援至戍守頗懈是夜三鼓長鎗¶
軍攀堞而上城遂陷戊寅偽萬户丁堅使前鋒葛義執先生¶
逼降不屈遂遇害將死罵猶不絶口𤨏南班雅敬先生名為¶
具冠衾&KR0830;于某山之原得夀八十又三事上于朝贈資善大¶
夫江浙等䖏行中書省左丞上護軍追封譙國郡公下太常¶
定謚曰文節云先生娶戴氏累封譙國郡夫人先八年卒子¶
男二人用敬以子貴封敦武校尉常州路冝興州判官用和¶
國子生辟𠑽侍儀司舎人不赴兄弟痛憤不食相&KR0071;卒女一¶
人適劉士禮孫男五人徳宣以門資&KR0024;官敦武校尉善盈庠¶
副使徳垕國子生曲阜宣聖林廟司樂徳崇癸已郷貢進士¶
<pb:KR4e0004_SBCK_003-11b>¶
湖州路徳清縣學教諭徳正徳進孫女一人適吳愈曾孫男¶
五人禧源𫝊源鳳源書源清源先生軀幹脩&KR0717;髙凖踈髯風¶
裁峻如也其為學本諸六經真知實踐無一不本扵道義其¶
奉親也丁工部公之憂則三年獨䖏扵外弗御酒肉毎遇諱¶
日悲慟不自勝至老不變事母夫人則板與方舟迎侍之官¶
熈熈承顔唯&KR0178;少違其意婺源三大墓為强家𫠦侵辨理于¶
有司經四十年必復之乃巳其事君也一飯不敢忘懐保小¶
民甚如赤子革弊除姦有知殆無不為然扵律巳則玉㓗氷¶
清毫髪之&KR0059;又無自而入故其至也民戀愛之其去也民慕¶
思之至有為生立祠者甞重構羙章亭扵兖賊至不&KR0216;焚之¶
且曰此汪公遺澤也嗚呼不知先生何以&KR0014;致扵斯㢤由其¶
立心之正不為勢利𫠦誘擇術之精不為不義𫠦屈忠孝大¶
莭𫠦以暴白扵天下揆古無譲扵今無媿可謂不負扵科目¶
者矣先生為文不事絺章繪句而義理自&KR0085;詩亦清婉有魏¶
<pb:KR4e0004_SBCK_003-12a>¶
晋風尤以善書名家單削片牘人咸蔵　為榮𫠦著書有巢¶
深燕山宛𨹧三藁𫝊之扵學者當賔興之&KR0010;江南三行省屢¶
聘先生司其文衡士論尤服其精&KR0098;至今人道之不忘也夫¶
自壬辰之亂四方瓦觧其&KR0014;執節不囬者往往扵學士大夫¶
見之如余&KR0692;之死扵舒李黼之死扵江泰不花之死扵台尤¶
&KR0197;傑然者也有如先生無城郭封疆之守&KR0137;保身扵山澤君¶
子亦未必深議之先生不以仕止為間孜孜汲汲思衛斯民¶
扵危亡之際遂及扵難非事君無二心者&KR0014;之乎使人人皆¶
先生若國家其有敗亡之&KR0852;乎悲夫系之以銘曰¶
仁皇建科璽書四布濟濟多士雲集川赴猗歟汪公㳺舉于¶
鄊對&KR0045;大庭乃苐奉常筮仕遐&KR0022;不遑將毋上䟽廟堂&KR0133;&KR0025;¶
近授孝聲載昭如水東馳公聞曰噫吾分之宜鋤强擊貪鷹¶
隼横騖去之弗亟我民之蠹疊為理官為獄立平起彼朽骨¶
化而為生魯有名&KR0022;待公為政瑞麦嘉禾發為祥應䇿書載¶
<pb:KR4e0004_SBCK_003-12b>¶
登金匱啓封衮斧之&KR0009;有詔𠋣公尋教成均六舘咸恱復直¶
集賢進班迩列公曰止㢤吾懸我車秩宗之加以華其歸拄¶
笏看山宛水之涘遘時艱屯四郊多壘氓之&KR0214;&KR0214;非公疇依¶
公苟我㽞執㦸以随一鼓作氣争相奮躍刈冦如麻血汚秋¶
鍔孰援我兵夜柝不鳴彼乗吾&KR0520;遂無堅城毒霧四塞殺戮¶
以逞執公使降白刃磨頸嚼齒大罵我實王官咄㢤賊奴敢¶
正之干公雖遇害之死弗屈孤忠凛然皦如出日事聞中朝¶
當宁嘆嗟莭惠易名恩寵有加𫠦貴君子行為民望薄俗瀾¶
奔障之東向非孝無親非忠無君凡百在位視公為人¶
　　故懐逺大將軍同知鷹&KR0045;衛親軍指揮使司事于君墓¶
　　誌銘¶
惟于氏逺有世序多以文學為業族居南康之都昌至君益¶
顯融扵時大父徳仲贈明威將軍某衛親軍&KR0204;揮使司副使¶
上&KR0016;都尉&KR0503;封河&KR0047;郡伯大母王氏&KR0503;封河南郡君父祥英¶
<pb:KR4e0004_SBCK_003-13a>¶
贈懐逺大將軍同知鷹&KR0045;衛親軍&KR0204;揮使司事&KR0127;車都尉&KR0503;¶
封河&KR0047;郡侯母余妙真封河&KR0047;郡太夫人君㓜知讀書通大¶
義縉紳先生稱之既長磊落有大志不屑為變情徇勢之行¶
㑹元政大亂天下兵動江東西化為盗區分寜徐夀輝建偽¶
&KR0197;曰宋都九江使其將張福夏彰據湖口元將三旦八駐師¶
鄱陽都昌適當其衝要交互殺掠民倀倀不知𫠦&KR0025;君召父¶
老子弟謂曰吾等皆良民順冦兵官軍以為叛&KR0025;官軍則㓂¶
兵又將屠我行見無噍𩔖矣其計安出父老子弟咸叩頭曰¶
㣲君不䏻生我君乃集諸少年趫徤者列為隊伍朝暮教以¶
擊刺之法旬月間整整可用乃握劒坐庭中下令曰賊兵有¶
入吾境共擊之不用命者斬衆皆股栗賊聞不敢犯同列有¶
忌君&KR0014;者數潜通搆害君皆先機而梟其首人以為神&KR0010;乙¶
未徐兵破鄱陽君之勢遂孤都昌継陷徐聞君名急搜訪𫉬¶
之命為江東宣尉元帥鎮鄱陽&KR0010;庚子徐之柄臣陳友諒殺¶
<pb:KR4e0004_SBCK_003-13b>¶
徐而自立更偽號曰漢君乃泣曰我與陳皆徐君之臣陳不¶
道乃尓我可北面而事之邪當是時　皇上龍飛臨濠定¶
鼎建業豪傑之士爭相奔走君遣使者奉幣以浮梁降¶
上恱而受之君輕&KR0016;謁　上扵龍江詔宰臣燕饗之禮意¶
優渥賜以金鵰頂帽暨錦袍一襲授通議大夫行樞宻院判¶
官戍徽州永平翼遣之鎮行十里𫠦復趣還觧金連環幷縧¶
授之且曰予賜卿冠衣不可少此故又召卿来爾君感知遇¶
之深誓殫報効上䟽曰于光之心鞠躬盡力報國一忠死而¶
後巳　上命左右蔵　曰此于光誓書也君察偽漢國政¶
不一兵出扵外潜獻搗虚之䇿　上親征九江君與郡將¶
皆&KR0025;飈行電疾友諒以為自天而下棄城宵遁君將兵下黄¶
梅瑞昌諸居亡何助攻建昌㧞之出戍鄱陽友諒攻洪都¶
上親往救大戰彭蠡湖友諒斃扵流矢其子理假息武昌¶
詔常忠武王追攻之理遂輿櫬衝璧出降君皆在行中與有¶
<pb:KR4e0004_SBCK_003-14a>¶
功焉轉同知振武衛親軍指揮使司事遷鷹&KR0045;衛進階懐逺¶
大將軍時偽吴張士誠㩀浙西淮東&KR0070;州之地君&KR0025;大將軍¶
徐魏公往討泰興髙郵淮安安豐皆下張之勁卒皆聚湖之¶
&KR0199;舘魏公督諸將及君破之遂平湖州下姑蘇士誠就擒及¶
魏公征中原君統銳兵以&KR0025;益都沂棣登莱諸州次苐平乃¶
入汴梁克洛陜攻下潼關君與郭將軍守之元將王左丞自¶
河中帥衆來奪關兩兵方挾戰君舞㦸横貫其中大呼殺入¶
元兵奔潰追斬之積屍盈野越六月進擊河中抜其城魏公¶
命戍鞏昌元將擴廓帖木児屢引兵来戰君輒搗赱之敵兵¶
不敢東向遂合諸部兵圍安㝎州君急分兵往救兵少不䏻¶
戰退屯三十里復與元别軍會君腹背皆受攻遂&KR0013;執百計¶
誘其降不屈韓將軍戍蘭州元兵来圍城擁君行城下使誘¶
將君降君呼曰我不𦍒被&KR0350;誓死不辱國爾軰受　大明¶
皇帝厚恩當堅守以伺大軍之至勿信其甘言𫠦誘也元兵¶
<pb:KR4e0004_SBCK_003-14b>¶
大怒批其頰擁之使去尋聞被害　上悼之錫以布帛令¶
其家成服行䘮遣祠部官𥙊以少牢奉其神主配享鷄籠山¶
功臣廟中君諱光字大用于其姓也自二十五&KR0010;起兵至四¶
十三而殁氣貌&KR0113;整善鼓琴䏻吟古今體詩多古雅不凡兼¶
通醫學針灸科人望之翩然貴介公子也及持㦸上馬輒鷹¶
&KR0045;虎視𫠦向不敢當逢者莫不改容太夫人性剛嚴君事之¶
孜孜盡禮唯&KR0178;稍違其意遇氣有未平君長跽扵前移時不¶
敢起君子尤稱焉娶鄱陽劉淑&KR0078;通書史封河南郡夫人子¶
男二人蕃與宣也君生扵天暦戊辰九月十四日殁扵洪武¶
庚戍其月日則不可復知矣&KR0605;亥某月日蕃用招魂禮塟君¶
衣冠扵某山之原前𦵏一月其外舅建徳令劉君爆状君之¶
行引蕃来拜于庭請為銘掲諸墓門嗟夫君以一書生嬰亂¶
世乃&KR0014;倡義旅以捍鄉&KR0022;&KR0071;而率衆歸有道之朝四方征伐¶
為前鋒幕府上其功殆無虚&KR0010;惜乎安㝎之役孤軍&KR0055;入不¶
<pb:KR4e0004_SBCK_003-15a>¶
&KR0014;制勝遂致陷扵虎口天乎命耶有識者盖悲之也然君&KR0014;¶
執莭不囬視死猶生卒不負誓書死而後巳之言亦可謂夷¶
險一節者矣銘曰¶
麟之師師鳳之儀儀治世之竒有力如虎長㦸勁弩才堪用¶
武惟君之生丁時搶攘六合虎爭投筆而起集厥師旅以障¶
州里　真龍天飛大明赫喜杖劒来依　帝曰嗟汝爾¶
鎮歙土以安&KR0058;庶大軍長驅何𢧐不随翦漢&KR0350;吴借籌决勝¶
山東受令洛汴亦㝎潼關置屯鑄鐡為閽敵不敢捫靈旗西¶
伐如火烈烈𫠦向皆捷多寡𫝑殊視敵如無卒&KR0162;厥軀赤心¶
如日以身徇國死又何恤　皇寵有煇少牢祭之餟食崇¶
祠寰字一統不為麟鳳使人増慟冠衣具存大招爾魂蔵之¶
山樊山氣欝欝護此玄室魂&KR0006;来宅¶
　　故江&KR0047;等䖏行中書省左司郎中贈奉直大夫浙東等¶
　　䖏行中書省左右司郎中飛&KR0016;尉追封當塗縣子王公¶
<pb:KR4e0004_SBCK_003-15b>¶
　　墓誌銘¶
洪武戊申春正月　皇帝正位宸極布告中外念及舊勲¶
例頒恤典扵是故江南等䖏行中書省左司郎中王公之殁¶
巳七年矣&KR0004;公之既殁　上詔有司議贈公奉直大夫浙¶
東等䖏行中書省左右司郎中飛&KR0016;尉追封當塗縣男且俾¶
與享鷄籠山功臣廟中　上猶未慊其情至是復仍其舊¶
縣進爵爲子以寵之公之子文感　皇靈之洊被也䖍奉¶
命書副墨焚告扵墓下明年巳酉冬十一月持翰林待制王¶
君褘𫠦具事行求濂爲銘以侈　上之賜濂辱與公㳺不¶
敢譲知遂按状而序列之公諱愷字用和姓王氏太平當𡍼¶
人㓜有大志沉酣六經諸史間必欲見之扵用起&KR0063;府公之¶
辟爲府史䟽讞獄訟人服其平&KR0010;乙未　上取江南兵臨¶
當𡍼即召公至幕府　上方爲元帥命爲&KR0122;以參决戎事¶
丙申春&KR0025;王師下建業又下京口京口民新附杌隉不安公¶
<pb:KR4e0004_SBCK_003-16a>¶
慰撫之始㝎　上為中書平章政事建江南行中書省扵¶
建業陞公左右司都事公遇事善扵彌綸日以薦賢為先元¶
戎𪧐將咸噐𠋣之唯公言是信戊戍秋猫獠兵數萬自杭来¶
降待命嚴𨹧境上　上遣公馳入其軍喻以禍福偕其渠¶
帥来朝是年冬　上将征浙東時婺之蘭溪巳下僉樞宻¶
院事胡公大海戍之　上命公與胡公㝎議取婺親帥師¶
圍其城守将出降公審察民情而奠綏之歷言　上前無¶
有不聽者已亥春王師攻越久不下夏六月師還上㽞胡公¶
鎮婺而民賦軍噐之務咸以属公冬王師克三衢擢公左司¶
郎中緫制衢州軍民事公増城浚濠置㳺擊軍募保甲翼餘¶
丁及舊民兵得六百人以益戍守兵食不&KR0085;則斥並城廢田¶
五萬七千畒使之耕以自給民有田力弗䏻藝者聽軍士貸¶
耕而為輸糧縣官籍江山常山龍㳺西安四縣丁壮凡六丁¶
之中簡一以為兵置甲首部長統之丁壮八萬有竒得兵一¶
<pb:KR4e0004_SBCK_003-16b>¶
萬一千八百無事則爲農脫有警則兵者出攻戰而五丁者¶
資其食開平忠武王屯兵金華其部将或来侵民公偵知之¶
械而撻諸市王使人譲公公對曰民者國之本将軍天子股¶
肱肯令傷其本乎撻一部将而萬民安計将軍𫠦樂聞也王¶
嘆羙之開化馬宣差挾舊邑印章誘編氓爲變江山楊明恃¶
砦柵之險叛服靡常公皆㝎計擒之梟首以徇衆部内帖帖¶
無譁民饑疫相仍死者枕籍道路公出倉粟使作糜哺餓夫¶
脩惠濟局居藥以注病者𫠦活不可勝&KR0070;學校廢扵兵公爲¶
浚泮池築杏壇建極髙明亭設愽士弟子貟孔子家廟之在¶
衢者公亦爲新之退食之暇輙集薦紳之徒摩切道藝人士¶
翕然恱服諸暨戍將謝再興與部帥王甲有違言㡬致&KR0333;¶
上今公調觧之公善扵&KR0003;辭二人之驩如初邉鄙以寜同僉¶
樞宻院事李公文忠以國之懿親握重兵鎮嚴𨹧　上命¶
公往来佐其軍庚子夏六月偽漢冦龍江　上召嚴𨹧帥¶
<pb:KR4e0004_SBCK_003-17a>¶
葛俊擣廣信以牽其師道過衢公謂俊曰廣信偽漢門戸彼¶
既傾國入冦寜不以重兵為守非大将統全軍以往不可若¶
出偏師撓之未見其利設有挫衂吾衢先繹騷矣乃止俊而¶
請胡公行胡公至而廣信潰一如公言辛丑夏拜胡公江南¶
行中書省參知政事分省于婺以控制東浙公仍以左司郎¶
中分治省事金華婺劇邑&KR0229;民無藝公令民自實田請都以¶
粮多者為正里長寡者為副正則以一家或二家充副則合¶
四三至七八而止通驗其粮而均賦之有一斗者役一日賤¶
與貴皆無茍免者金華周泰義烏栁昌恃俠以蠧民公逮至¶
扵獄皆痛懲之自是畏避不敢吐氣猾胥潘立道操金華一¶
邑田賦之柄飛&KR0009;詭遁並縁為奸利公㢘其罪状以聞寘扵¶
法胡公日治軍旅以略&KR0792;縣禦諸暨為巳任分省之政皆公¶
統之公挈綱布紀風采凛然偽吳将吕珎侵諸暨&KR0082;堰水以¶
灌我城胡公奪其堰反决水灌珎珎勢蹙乃馬上折矢與胡¶
<pb:KR4e0004_SBCK_003-17b>¶
公誓請各觧兵公聞之移書謂胡公曰彼狡謀尓慎毋聽今¶
珎在重圍是天授首之日也胡公不&KR0216;食言竟&KR0025;之珎果敗¶
盟而去先是猫獠軍来降胡公分其衆萬餘戍婺其帥劉震¶
等相挻為&KR0333;胡公被害公亦及扵難當難作時猫帥多公恩¶
欲擁之而西公正色叱曰吾天子大吏設不𦍒義當死寜能¶
&KR0025;賊反耶賊初縮首不敢犯拘縶一日而罵賊聲愈厲命左¶
右取酒引滿竟日達夜旁若無人賊知不可屈遂刄之壬寅¶
春二月七日也享年四十有六　上駐蹕江西聞公之死¶
為之嗟悼良久親為文𥙊之及返柩金𨹧　上復率羣臣¶
往城南致奠乃以其年四月十一日塟江寜縣鳳䑓西郷聚¶
寳山之原公状貌龎偉氣局堅凝善謀而&KR0014;㫁嘗以事入諌¶
上弗聽公却立戸外既暮猶不去　上出怪問其故公従¶
容諫如初　上慨然&KR0025;之公扵吏事尤長據律按比而飾¶
之以儒術案牘&KR0052;其裁削辭簡而意周喜為詩歌與賔朋談¶
<pb:KR4e0004_SBCK_003-18a>¶
咲樽爼間更倡迭和情意豁如也故扵其殁也人莫不傷之¶
公父諱榮母孫氏配張氏子男子三人長即文有學行今為¶
侍儀使階承直郞次行賊害公之際行方侍側或勸其去行¶
曰棄親而求生吾不為也卒隨公以卒次升童孫女一人濂¶
為左史時侍　上左右嘗與濂論佐運之臣以字稱公曰¶
王用和經濟之材也吾将大任之惜平早殁于難則上𫠦以¶
簡注公者為何如使公之存至扵今必躋政府歴憲臺澤及¶
扵民者将益廣不特前𫠦書而巳人之患也有才而無其時¶
今公雖有其時未&KR0014;大顯而命止于斯不亦悲夫雖然公之¶
賛治外垣為賢賔佐及臨患難詈賊而死為忠臣　天恩¶
𫠦加便蕃優渥名亦&KR0085;以不杇矣在公可無憾銘曰¶
真人之興肇自濠梁白旄黄鉞指■四方桓桓豪英雲合響¶
應維時王公杖䇿出迎龍旗𫠦屇靡役弗前借箸以謀燭扵¶
㡬先莫徭嚮風帥徒内附公往撫之謂公来莫淛河之東婺¶
<pb:KR4e0004_SBCK_003-18b>¶
爲名&KR0022;六師一臨完城以降奏凱而旋㽞將戍守公持文墨¶
參其臧否姑蔑遺墟既入版圖兵民二柄孰斡其樞　帝¶
詢在廷非公疇可公拜稽首即日上道城増而髙復浚其濠¶
㳺擊置戌金柝夜&KR0349;孰爲頑民嘯呼搆亂誘而縶之邉烽晏¶
晏出粟哺荒注藥起尫民豫且康弗教則狂乃新泮宫乃置¶
愽士乃設爼豆乃&KR0052;乃史金華建蕃控于海東還公来治若¶
疚在躬科繇匪度均之平之閭右奪政辟之刑之民樂其生¶
親若父兄敵畏其威望如長城豈期妖豎相挻爲變大詈不¶
屈遂罹扵難人孰無死公死則忠正氣不沒凌厲秋虹皇情¶
衋傷親御翰墨摛文祭之龍光赫赩受才孔多竟不盡施清¶
風宰木凄其餘悲不杇維文大書深刻後百千齡過者必式¶
　　元故翰林待制朝散大夫𦤺仕雷府君墓誌銘¶
府君諱機字子樞姓雷氏其先出萬春之後傳至五代時有¶
諱鸞者由光州固始遷建寜之建安曾大父時宋太學內舎¶
<pb:KR4e0004_SBCK_003-19a>¶
生大父龍濟郷貢進士當宋之亡帥義師&KR0936;元兵遂殁于難¶
父徳潤入元爲福州路儒學教授積學&KR0067;之餘買田三百餘¶
畮以給貧士昏䘮老疾者&KR0197;義士荘人爲建祠學宫改将仕¶
郞福州路長樂縣主簿未上卒後以子貴贈朝散大夫祕書¶
少&KR0101;母㳺夫人贈建安郡君夫人善書而有文無子黙禱于¶
神夢黑熊行天遂有娠及生府君頴悟異恒兒九&KR0010;䏻詩賦¶
十&KR0010;九經皆成誦十二著明經觧題十七試論郡庠選爲第¶
一二十受大官薦爲邵武縣學教諭二十五登延祐戊午進¶
士苐授福州路古田縣丞自詔行科目閩人擢第者&KR0025;府君¶
始未㡬丁朝散公憂服除遷延平路總管府知事沙縣陳氏¶
豐扵財身𣳚而子幼族有强暴者欲㩀其業賄于上下訟乆¶
弗&KR0014;㝎府君下他㢘吏鞠之竟白其事時經歷司獄二司暨¶
照磨𫠦皆&KR0692;官府君攝其印印置西樓几上夜有靈龜尾如¶
䑕潜伏几下不動若護之者浹旬始不見或以爲瑞應改邵¶
<pb:KR4e0004_SBCK_003-19b>¶
武路總管府經歴郡長官乃西域人恃與憲部有連其猛若¶
虎與守議稍不合遽引杖擊之守俯首遁去府君獨不為屈¶
毎曰苟如此天子法将何在獄有不平抱案與之庭辯辭順¶
理直雖怒形于色不敢沮調興化路興化縣尹有豪大姓數¶
家隂持公府短長挾勢以戕民府君曰此猶苗之有螣不去¶
苗將槁矣悉置扵法燭見毫𩬊無遁情皆以雷神稱之闤闠¶
之衢甃以如夘小石犖确不可行府君令諸浮屠鑿石為版¶
易之人呼為雷公路先是賦役屡不均府君察知之率吏民¶
焚香祝天曰為民㝎賦當以公有徇&KR0059;撓法者神降酷罰無¶
恕言巳令民自實田随其高下為㝎日選一吏主其官書毎¶
一鄊畢具其姓氏揭之民大恱仙㳺莆田二縣民訴扵郡曰¶
民苦賦不平者久&KR0133;乞我雷侯録事司之民又訴扵郡曰非¶
雷侯不&KR0085;以平吾民之&KR0229;盍假之郡檄府君行凡三辭乃往¶
民皆大恱舉手加額曰雷侯其豈苐君子矣乎㳺夫人嬰微¶
<pb:KR4e0004_SBCK_003-20a>¶
疾府君聞之愀然不寜曰先君殁不得在左右𦤺抱終天之¶
恨毋年耄矣&KR0216;縻好爵而不歸飬乎即日&KR0936;章辭職民涕泣¶
㽞之不從羅拜馬前而去歸僅五月丁㳺夫人憂服闋轉湖¶
廣等䖏儒學副提舉府君招徕弟子員羅知名之士相與迪¶
導之月書季考具有成法文風為之一振擢延平路總管府¶
推官順昌舟師因利覆舟取人財獄成父子皆坐死府君以¶
子&KR0025;父令白部使者杖遣之尤溪有死獄株連者二十五人¶
累&KR0010;不得釋府君推罪之輕重亦杖遣之囚至感泣相聚僧¶
坊誦佛書以為報沙縣織工子與張甲闘闘散子失&KR0085;墮壍¶
死吏入甲故殺罪府君出之&KR0047;平浮屠殺其主寺僧浮屠之¶
徒方九齡官以知情論死㑹朝廷遣使者宣撫八閩府君力¶
言其非辜竟得釋府君患民不知教建義學鐔津延郷貢進¶
士陳竑&KR0133;開之以五倫之學乆之士有與鄊薦者羅天凌反¶
汀州汀境與属邑尤溪接府君立堡柵&KR0070;區以扼其險要招¶
<pb:KR4e0004_SBCK_003-20b>¶
集强丁為禦守刁斗之聲達旦不絶盗聞不敢犯陞泉州路¶
惠安縣尹惠安之民𥊏勢利而少禮譲府君究心學校&KR0082;以¶
變其俗兼立社學十𫠦俾分教之縣西登科岩先賢盧瞻故¶
宅也舊因宅為祠巳廢府君為新之使民知𫠦勸先是公田¶
之入每斛收錢百緡民大病府君既至减其直之半居三&KR0010;¶
政通人和遂為諸邑之最部使者及良二千石争賔禮之或¶
剡薦于朝及代還民倀倀若有𫠦失赱大府遮㽞者日以千¶
&KR0070;不可乃為生立祠樹碑以紀遺愛碑㡬徧鄊井焉除汀州¶
路總管府推官汀民强悍易為變府君與上官議築城開濠¶
以為堡障且請躬董其役上官韙之府君為量功授期使民¶
争趍民不擾而事成申屠公駉時為閩部僉事行郡至汀稔¶
知府君之賢凡郡縣有赴愬者悉下之府君即為决治如律¶
無不慊乎人心者巳而不俟引年&KR0205;上休𦤺之請朝廷以其¶
廉退陞翰林待制階自將仕郎九轉至朝㪚大夫未㡬卒于¶
<pb:KR4e0004_SBCK_003-21a>¶
官實至正辛卯冬十月二十三日也享年五十有八府君軀¶
榦魁梧方面羙髯見者&KR0717;然起敬事親生&KR0014;盡孝既死其塟¶
𥙊之凡悉依朱子家禮&KR0025;事居官&KR0057;盡心扵獄事夜參半孤¶
燈熒熒猶繙閱成案不休且曰人命至重吾可不盡心乎江¶
西鄊闈試多士省府致書幣請持文衡府君之𫠦甄㧞皆通¶
經藝者爲人嚴而不苛和而不流稍暇集良朋嘯傲林泉間¶
命壼觴以徑醉其視生産作業之事蔑如也𫠦著文辭森嚴¶
而演迤有龍津龍山鄞川環中黄鶴磯梅易齋碧玉環七藁¶
共若干卷藏扵家娶樵溪危氏諱淑馨字蘭玉宋禮侍郞春¶
山先生某之曽孫女元江西儒學提舉徹之孫女也贈建安¶
　郡君通書記作字有楷法善治家事不以煩府君人謂婦¶
道母儀皆可無媿先十年卒男二人燧至正癸卯進士&KR0025;仕¶
郎大都路香河縣尹燦郷貢進士㑹閩中亂起兵以助王師¶
死之贈汀州路上杭縣主簿孫男五人燧之子伯埏至正丙¶
<pb:KR4e0004_SBCK_003-21b>¶
午進士&KR0025;仕郎福州都轉運塩使司知事次仲垙仲堦燦之¶
子仲墉仲堪府君之墓在縣之元祐鄊黄孫里龍山之原以¶
至正壬辰四月某日塟危夫人祔禮也既塟十餘年燧自状¶
其行實謁濂為之銘濂在弱齡頗有事科目之學輒聞閩中¶
雷氏兄弟以易經相傳授𫠦為經之大義流布四方多取之¶
以為法盖府君與仲弟杭皆苐奉常而聲譽燁然乆矣雖歆¶
𧰟之有志弗强不及摳衣&KR0025;府君㳺以折𠂻諸傳之是非迨¶
今四十春秋顛毛種種尚&KR0216;執筆以銘府君之墓乎雖然聲¶
光之盛僅著扵當時文辭之載可勸扵来裔有如府君道徳¶
積扵厥躬政教&KR0013;扵民人𫠦至是愛𫠦去見思揆之扵前古¶
儒宗吏師似無𫠦讓理冝大書深刻表諸墓門使為士者知¶
𫠦勸涖官者知𫠦法不可以濂之蕪陋而遂廢也謹序而銘¶
之曰¶
閩有碩士雷作氏自㓜學易&KR0677;聖髓亦既决科拾青紫政行¶
<pb:KR4e0004_SBCK_003-22a>¶
州邑平如砥鋤擊暴民仁懦起姦吏聞風潜若&KR0017;獄命至重¶
心盡爾一夫銜寃䫙有泚漢之循吏當可擬玄龜護印曳其¶
尾穹石序功文燁煒魂升魄降吁死矣四民會哭動成市遺¶
文&KR0813;紛滿千&KR0083;虹光夜發玄笥裏孫子繩繩襲休羙不信予¶
言有如水¶
　　故宋迪功郎慶元府學教授魏府君墓誌銘¶
洪武三年秋八月亰畿多士較藝扵鄊闈予時&KR0013;　㫖與魏¶
君潜與聞考試事既入院復同舘舎每閱卷相與共論㝎𫠦¶
見頗脗合將還潜跽而請曰曾大父之殁七十又八年矣下¶
棺之石有竅而無辭今𦍒得陪末議者踰旬敢藉寵靈以發¶
其幽光死且不朽矣予不&KR0014;辭府君諱新之字徳夫姓魏氏¶
世居睦之桐廬曾大父子才大父演父國賢皆𨼆約田里以¶
善人稱至府君始以力學自奮與兄升龍&KR0025;子雲潭受書易¶
扵郷先生王公某巳而三人皆薦于鄊而府君&KR0071;擢宋咸淳¶
<pb:KR4e0004_SBCK_003-22b>¶
&KR0605;未進士苐&KR0004;授慶元府學教授階迪功郎未上轉運司檄¶
府君考試永嘉竣事同列即治裝行府君問故皆曰士之&KR0013;¶
黜者將生譁不如避之府君咲曰有是㢤毅然獨㽞果有一¶
士頎然而長鬛掲簾問去取之意辭色甚厲府君曰爾文固¶
佳如犯不考何士猶撐拄弗服府君曰某行某字正係廟諱¶
吾以墨圈之今猶在命左右取示之士慙沮衆皆引退及至¶
官以濂洛關閩正學為已任推明中庸性道教奥旨反覆殆¶
無餘藴&KR0004;鄞士多宗金溪二陸氏之學聞府君之學翕然信¶
服之學録劉光&KR0057;𫠦畏敬光嘗集觧孝經自謂無𫠦憾府君¶
為刋正十有一條皆有關物則民彛之大者光不覺下拜曰¶
先生之言其扵聖經深有合㢤鄞人有粥新書者府君閱之¶
不忍𥼶手粥者曰君欲黙記乎府君曰然曰𫠦閱㡬何曰將¶
盡卷矣曰&KR0014;記憶乎曰然遂琅然成誦不遺一字人驚以為¶
神以書遺焉浙東提舉黄公震一見府君噐之遂以文學孝¶
<pb:KR4e0004_SBCK_003-23a>¶
廉薦于朝會國事日非不果召徳祐丙子元兵入臨安㳺軍¶
至鄞鄞學時設兩學教授號東西㕔西㕔教授王櫸懼甚奔¶
告府君曰吾儕死生决扵今日矣府君&KR0025;容荅曰非止今日¶
有生之&KR0004;巳㝎不若聽之顔色不少變及事平間關㱕故鄊¶
家素單乏虀塩或不&KR0071;府君負薪而炊扣角而歌驩如也𫠦¶
居有垂雲洞因倡𥊏義之士建垂雲書院開迪新學孜孜如¶
不及講經之暇與蛟峯方公逢辰潜齋何公夢桂盤峯孫公¶
潼發為泉石之㳺間賦詩以見其志學者尊之&KR0197;為石川先¶
生元至元間詔王御史某求賢大江之&KR0047;縣大夫楊得藻舉¶
府君應命力辭而不就其風節凛然人至今仰之年五十有¶
二殁扵元貞癸巳某月日以某年月日塟于柯阜之原其徒¶
誄之謂府君精思而陋詭隨之習知至而黜偏駁之非自窮¶
而達不改其操運去物改弗𣵀以緇盖實録云府君娶王氏¶
子男子三人良恭儉子女子三人姚秦俞某張某其壻也孫¶
<pb:KR4e0004_SBCK_003-23b>¶
<pb:KR4e0004_SBCK_003-23b>¶
聖作訓五典行開蒙蔀著光晶盍稽之為法程性由繕&KR0082;莫¶
攖睦有士尊遺經宋物改遯巖扄霞作幌雲為屏皦弗緇莭¶
逾貞非窮研行何成丗&KR0813;紛競華聲文㓕質實慚名苟視此¶
面發頳柯阜山八尺塋序令徳鎸新銘¶
　　故承直郎刑部司門貟外王君墓志銘¶
予聞王君孟逺名者頗乆恨弗之識洪武庚戌秋待罪詞林¶
聞有命徴孟逺至京師召對謹身殿授刑部司門員外郎予¶
悅甚將修刺通謁適修史事嚴未遑也孟逺尋&KR0013;　上㫖¶
與監察御史慮囚淮浙之間及其既還始胥㑹成均孟逺曰¶
未見君子悠悠我思今既見矣喜將何如予曰僕之心即孟¶
逺之心也孟逺大𥬇巳而别去暨再見又属予曰先人殁四¶
年墓上之銘未樹已歴繫善行成状矣旦夕重有請&KR0133;吾子¶
𢌿之也自是厥後旅進旅退扵班行中毎遥見孟逺各注目¶
相視彼此雖無言而情好躍躍然也當是時孟逺貌羸甚身¶
<pb:KR4e0004_SBCK_003-24a>¶
弱如不䏻勝衣予頗疑其不乆樂人世者復自觧曰昔張谷¶
官河&KR0047;與尹師魯謝希深二公㳺二公方康强谷獨唾血垂¶
斃孰知二公既殁而谷猶未死邪此殆難以常情測也𦍒亥¶
夏孟逺出為鞏昌隴西縣令復来與予别惓惓以銘文為請¶
予熟視孟逺心益疑雖自觧如前終不&KR0014;𥼶去因勉之曰孟¶
逺宜自愛此別未知何時重見也余方戴星出入不䏻執一¶
觴餞至都門外毎一念孟逺為之戚然弗寜越三月忽孟逺¶
之子興来吿曰先君得腸澼疾至泗州加劇以五月二十六¶
日死矣予病痬在告聞興言淚落枕上嗚呼孟逺固羸弱豈¶
應&KR0205;止扵是乎相聞餘十齡而晤言不數四豈意真無重見¶
之期乎賢者夭而不賢者或夀天之夢夢抑自古而然乎嗚¶
呼孟逺諱經孟逺其字也姓王氏其先家鐘𨹧宋&KR0004;有諱忠¶
者来撫州為金溪塲官遂為金溪人曽祖榮彰祖寔父善毋¶
曽氏孟逺習科目之業甚勤夜坐恒至四鼓目睫未及交而¶
<pb:KR4e0004_SBCK_003-24b>¶
鷄巳再號矣亟曰天其昧爽乎復披衣而起挾冊暎&KR0585;光而¶
讀之尋患家居叢紛遷扵梧山又遷扵雲林皆有别墅在焉¶
崖光澗影飛落戸庭間孟逺得以清其神思益自放扵文沛¶
然有不可遏之勢松滋陳氏建議塾曰墨濤聘余太史貞為¶
五&KR0052;師松滋去金溪將二千里孟逺徒歩往&KR0025;之悉傳其二¶
戴禮之學他諸生𫠦造經之大義太史命孟逺竄㝎且曰是¶
不異吾𫠦為者人讀之亦以太史言為誠然非溢羙也至正¶
癸已丙申科孟逺兩以是經取江右鄊貢文解值天下亂不¶
得上南宫退𨼆&KR0238;溪芟禮記䟽為纂要若干卷其扵名物制¶
度多有折𠂻入　國朝以来侯君元善以重臣出膺重&KR0009;¶
屢&KR0082;辟孟逺弗之就巳而歎曰　聖天子在上我可終老¶
山林邪適徵命至即憣然而起擢為今官詳刑鞫獄人自不¶
以為寃　朝廷鋤剗吏弊悉用儒術士更張之乃選孟逺為¶
令方期孟逺有澤物功柰何死之柰何死之同知泗州事樂¶
<pb:KR4e0004_SBCK_003-25a>¶
<pb:KR4e0004_SBCK_003-26a>¶
¶
宋學士文集卷第三　鑾坡集卷第三¶
<pb:KR4e0004_SBCK_003-26b>¶
