# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.536012
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0229-009宋學士文集-卷第九.
<pb:KR4e0004_SBCK_009-1a>¶
宋學士文集卷第九　鑾坡集卷第九(即翰𫟍前集)¶
　　劉彬卿傳¶
劉彬卿名文質彬卿其字也姓劉氏其逺祖仁贍仕南唐以¶
忠節著子孫居𡊮者遷于豫章今為豫章人彬卿讀書不泥¶
章句務在躬行年踰三十擔簦赱燕都燕都貴人一見争相¶
引重薦爲太師國王府儒學正陞敎授皆不赴除承懿寺照¶
磨曾未㡬何改繕工司照磨貢新&KR1287;上亰彬卿旦夕視惟謹¶
諸司同行者以入雨紅腐絓扵吏議惟彬卿獨否帝與后妃¶
太子皆賜之衣衣凡五襲人為彬卿榮彬卿曰吾敬君之道¶
當爾也轉詹事院管勾府正司典簿夀福都總管府經歷中¶
書左丞史克新戌遼陽時江南餉道絶各屯田以食軍士食¶
且不給廷議欲徴其米五萬石人難之不敢往彬卿毅然請¶
行初至軍有欲害之者彬卿色不變亹亹為陳利害衆咸感¶
動卒致三千四百斛以歸孛羅帖木兒以中書平章統兵鎮¶
<pb:KR4e0004_SBCK_009-1b>¶
西京人畏其威不敢仰視彬卿持官書至左右索視之弗與¶
遂辭不爲通彬卿呼曰朝廷之命將委之草莾耶孛羅聞之¶
竟出見彬卿以官書進孛羅視已謂彬卿曰可與幕府議之¶
彬卿曰官書既達行與否在平章使臣何與焉趨而退孛羅¶
不敢强將宴留之彬卿曰使事巳畢尚何留即日上馬去&KR0025;¶
事官皆餞之出郊嘆曰此真使者世盖不多見也府公俱徼¶
僧賕僧愬御史臺臺臣問曰何獨無劉經歷邪僧曰經歷乃¶
儒者理苟直不俟人言不然徒言之無益也且扵我無𫠦&KR0059;¶
焉敢誣之特授大司農司照磨宣政院聞之欲辟爲屬弗䏻¶
奪而止時官牛多掠扵亂兵貧窶人無𫠦訴富有力者反指¶
以實口没去牛羊失其租彬卿舎乘傳偽衣醫者服徒行民¶
間㢘其實以聞徴富人租而優貧窶之家京南諸倉母慮數¶
十不以時入糧民告病彬卿馳驛察之既至紿驛吏曰吾將¶
使江南尓因託故遲留徧詢倉之前後民盡得其情乃往楫¶
<pb:KR4e0004_SBCK_009-2a>¶
倉使崔甲曰吾使臣尔&KR0133;預坐隅以觀羙政可乎崔不荅彬¶
卿遂坐與談倉中事崔忽拂衣起曰君知有使者事尓乃暇¶
及此耶彬卿罵曰吾農官也吾不叩汝等誰復叩之汝即具¶
文書来上倉中人皆吐舌相顧卒治崔如法逺近不待𥆳而¶
事集巳而陞本司都事擢樞宻院都事俄復入都水&KR0101;爲丞¶
陞少監階中順大夫彬卿性耿介不阿行事絶與流俗異初¶
至燕客塔海平章家平章&KR0134;其納少室以奉巾櫛彬卿曰家¶
有糟糠之妻相期至髪白肯中道棄之乎不聽其子時敏方¶
㓜一少年誘其馳馬竟跌死&KR0137;語彬卿冝訟彬卿曰吾兒死¶
生有㝎命可尤人耶經一晝夜忽自蘇後十二年&KR0024;太宗正¶
府譯曹&KR0122;一旦以疾卒彬卿召&KR0137;者詰之曰此亦墮馬死耶¶
國史&KR0122;萬生客死于燕妻子貧不&KR0014;歸塟彬卿予錢二千緡¶
俾奉柩還南昌御史大夫朶尓直班有忤相臣出爲湖廣行¶
省平章政事省署治武昌道梗未易達必經石頂關歷連雲¶
<pb:KR4e0004_SBCK_009-2b>¶
棧過瞿唐灔澦出萬險而始至&KR0025;事官皆散去獨彬卿㽞大¶
夫曰吾國家老臣一死固當彬卿尓家貧尓當&KR0025;此逝也彬¶
卿曰士窮見節義正在今日大夫何為出此言邪及大夫没¶
又護其喪還檀州彬卿為人不避事苟使銜命而往雖萬里¶
不辭凡出使即呼官録其行槖且曰去時苟増其一即贓也¶
尤善以形色言人吉㐫巧發竒中無毫髪差忒人有意問之¶
輙固閉不荅彬卿貌竒古眉毫長寸許雙目深其瞳閃閃照¶
人黟南先生程文以道人劒客目之彬卿年七十餘今猶聞¶
其&KR0016;青驢出入扵豫章山中云¶
史官曰嗚呼世道既降平日素&KR0197;士大夫者恒脂韋自保祕¶
孰有如彬卿之剛介者乎與人交也勢盛則趨勢衰則狐䑕¶
竄望其門而畏之孰有如彬卿之不變其初者乎封殖自&KR0059;¶
汲汲&KR0178;&KR0137;後視人顛連傾覆縦有耳若罔聞知孰有如彬卿¶
惠及死喪者乎自它人言之如彬卿者可謂難矣而彬卿則¶
<pb:KR4e0004_SBCK_009-3a>¶
曰此儒者恒事耳非難也嗚呼若彬卿者不亦君子之人也¶
㢤不亦君子之人也㢤¶
　　張中傳¶
張中字景華臨川人也少習儒以春秋應進士舉不中遂放¶
情山水歷遊江右諸郡遇異人授以太極&KR0070;學談禍福多驗¶
時天下大亂歸𨼆莫府山與人言避兵之方&KR0025;之者吉違則¶
㐫&KR0010;壬寅春正月　上帥師下豫章御史大夫鄧愈侍　上¶
左右因薦中遣使者召至賜之坐問曰予㝎豫章兵不血刃¶
市不易肆生民自此蘇息否中對曰未也旦夕此地當流血¶
廬舍焚燬殆盡銕柱觀亦化為&KR0069;燼惟一殿巋然存耳夏四¶
月指揮使康泰反一如中言中自是寵遇有加且言國中大¶
臣將有變　上冝預防秋七月平章邵榮參政趙繼祖㐲甲¶
北門欲為亂事覺伏誅嵗癸夘夏五月癸未　上𥙊山川百¶
神扵覆舟山下問中曰此行何如中對曰吉天馬兩重似拜¶
<pb:KR4e0004_SBCK_009-3b>¶
似舞祀畢上欲還馬忽人立作舞狀巳而俯若拜是日中¶
原贄名馬果符兩重之語中又言省署內當有震驚城中亦¶
擾擾但扵　上無傷耳六月丁未忠勤樓災藥砲蔵樓中遇¶
火怒激如雷省署與樓連內外咸&KR0178;偽漢陳友諒圍我豫章¶
三月不觧秋七月癸酉　上舉兵伐之召問中中對曰五十¶
日當大勝亥子之日𫉬其首領其戰必在南康上因命中¶
&KR0025;行舟次孤山無風弗䏻進中曰臣頗習洞玄法當為祭之¶
祭巳風大作遂達彭蠡湖巳丑戰湖中之康郎山常忠武王¶
遇春深入虜舟數四圍之其勢甚危僉以為不可救中曰勿¶
&KR0104;也亥時當自出如期果出連戰輙大勝偽吴王陳友仁及¶
將士溺死者無筭八月壬戌復大戰流屍蔽江陳友諒中飛¶
矢卒癸亥降其衆五萬自癸酉至癸亥僅五旬唯南康與康¶
郎山小異尔&KR0004;豫章受圍　上問何日圍解中對曰當在七¶
月丙戍暨報至乃乙酉盖日官筭曆是月常差一日實在丙¶
<pb:KR4e0004_SBCK_009-4a>¶
戍觧去其他竒中往往𩔖此中爲人狷介寡與人言嘗戴鐵¶
冠人因&KR0197;曰銕冠子云¶
賛曰濂&KR0070;與中㳺見其人𩔖陽狂玩世者與之語稍渉倫理¶
輙亂以他言竟莫測其故甲辰夏五月同列二愽士有咈¶
上意方杜門待罪中叩二人𫠦生年捉筆作㸃㸃狀如計數¶
者良久𥬇曰不逺復期在七月五日濂書而識之至六月之¶
晦有　㫖令二人復官頗疑其術之未盡驗及𫉬見　上謝¶
則中𫠦期也中之術亦異㢤　上嘗親䟽十事命濂作傳蔵¶
金匱中後六年覩遺槀扵故篋因繕録之而并紀𫠦識之事¶
云¶
　　竹溪逸民傳¶
竹溪逸民者㓜治經長誦百家言造文蔚茂喜馳騁聲聞燁¶
燁起薦紳間意功名可以赤手致忽抵掌于几曰人生百嵗¶
䏻㡬旦暮𫠦難遂者適意爾他尚何恤㢤乃戴青霞冠披白¶
<pb:KR4e0004_SBCK_009-4b>¶
鹿裘不復與塵事接𫠦居近大溪篁竹翛翛然生當明月髙¶
照水光㶑灔共月争清輝逸民輙腰短簫乗小舫蕩𣻌空明¶
中簫聲挾秋氣為豪直入無際宛轉若龍鳴深泓絶可聽簫¶
巳逸民叩舷歌曰吹玉簫&KR0006;㺯明月明月照&KR0006;頭成雪頭成¶
雪&KR0006;將奈何白漚起&KR0006;衝素波人見之嘆曰是誠世外人也¶
欲常見且不可得况狎而近之乎性𥊏鞠種之滿園顧視若¶
孩嬰黄花一開獨引觴對酌日入不倦人讓其留物怒曰舉¶
世無知我知我惟此花尔一息自怡尚可謂滯扵物耶復愛¶
梅梅孕緑蕚微吐赤脚踏雪中若温見輙凝視移時目不瞬¶
且大言曰知我者惟鞠鞠巳謝我去𦍒汝梅繼之汝梅脫又¶
謝去我當上白鶴山采五芝耳白鶴山盖溪上諸峰云逸民¶
年五十益恬泊無𫠦繫間&KR0059;謂其灰曰吾扵世味愈孤矣將¶
漁扵山樵扵水矣其友疑其誕逸民曰樵扵水志豈在薪漁¶
扵山志豈在魚是無𫠦利也無𫠦利樂矣子以予果滯於梅¶
<pb:KR4e0004_SBCK_009-5a>¶
與鞠耶君子以其語近道有𩔖扵古𨼆者相與傳其事逸民¶
所未嘗言則無&KR0025;知之矣逸民陳姓洄其名烏傷人¶
史官曰昔者李白與孔巢父等六人𨼆居徂徕山世仰之以¶
為不可狎近因&KR0197;為竹溪六逸&KR0705;&KR0705;七百年後而逸民亦以¶
竹溪自名若出一轍豈聞風而興起歟縦曰其地&KR0137;殊人之¶
衆獨有異髙風絶塵照映後先其安有不同者歟士之沉酣¶
聲利而弗返者盍亦知𫠦自警歟夫自范蔚宗箸後漢書以¶
𨼆逸登諸史傳歷代取法而莫之廢者其意又豈無𫠦激歟¶
雖然逸民之自為則善矣¶
　　閩二婦傳¶
頼道慈閩古田縣人歸同縣張文孫生一清十五&KR0010;而文孫¶
殁扵疫道慈甫年二十九黄華亂家又毁扵兵羞服且弗完¶
&KR0014;確然守志弗渝人力撼之泣曰張氏自浮光遷閩其不絶¶
如綫者唯此一子耳余柰何去之及一清成人為取婦廖氏¶
<pb:KR4e0004_SBCK_009-5b>¶
生三子頥興埜而廖亡繼以陳道真道真亦古田右族既歸¶
一清粥簮珥治財與道慈再植張門一清事道慈孝極㫖甘¶
道真相之唯&KR0178;有不&KR0085;而遇廖之子不翅巳出道慈晚嬰末¶
疾手&KR0085;不&KR0014;用道真與媵人余乙恒挾持以就虎子道慈體¶
肥重疲力&KR0025;事逾十春秋弗厭人難之道真生以寜年十餘¶
日授書十三帙帙三&KR0083;道真夜宿火至四鼓自起𤑔燈呼兒¶
誦書坐其傍以俟頃刻皆&KR0014;暗記&KR0058;明命之出送至齋門乃¶
還以寜愛書&KR0137;忘食道真執七餧之任其恣&KR0026;不輟二十七¶
以春秋擢泰㝎丁卯進士第繇國子助敎八遷而為翰林侍¶
講學士秩二品累贈道慈道真皆清河郡夫人一清贈福建¶
江西等䖏行中書省參知政事文孫贈禮部尚書閩人榮焉¶
謂道慈之節道真之孝皆卓絶不可及殆天報之也道慈卒¶
時年八十而道真則七十云傳有之婦道盡而天倫正有若¶
二婦其𫠦謂盡扵婦道者耶¶
<pb:KR4e0004_SBCK_009-6a>¶
　　王貞婦傳¶
貞婦名順榮字靜安姓王氏台之黄岩金沙里人性荘毅日¶
䖏深閨人不見其面其父廣東元帥嗣竒之慎擇𫠦配年十¶
七歸同邑楊伯瑞伯瑞以才用世累官行樞宻院斷事官階¶
&KR0025;四品得封貞婦河南郡君至正間貓䝤兵侵天台伯瑞帥¶
師往扼之弗勝遂遇害貞婦時寓四明年二十又七生子慶¶
夀始兩月聞夫亡躑躅欲求死親屬交相慰觧遂護喪還&KR0830;¶
于鄕屏鉛華弗御戴道家冠&KR0013;鶴氅衣翛然如塵外人未嘗¶
輕扵𥬇語人誚之則曰我未亡人尓尚何心追逐世好耶鄕¶
里小兒欲媚上官以貞婦羙姿容喉使聘之不&KR0025;將以威劫¶
其去貞婦&KR0205;引刀斷𩬊痛詈不少休事遂&KR0230;越三年有權貴¶
人聞其賢强委禽焉貞婦度不免拊膺長號呼曰楊樞宻何¶
在楊樞宻何在妾將相&KR0025;于泉下因悶絶仆地媵人抉齒以¶
藥灌之移時乃蘇俟間執慶夀手曰吾命婦也不敢𧇊節以¶
<pb:KR4e0004_SBCK_009-6b>¶
辱汝父汝父亡我非不&KR0014;死以汝年㓜將誰育之即不育嵗¶
時何人持巵酒以酹汝父墳乃忍死至今今汝已十䶖吾復¶
何憂我將死扵汝父之墓言訖泣而行慶夀&KR0197;訴&KR0025;母林氏¶
林亟往救貞婦以刀自剄不殊林奪刀挽之歸環守至旦稍¶
觧貞婦復斷𩬊如初權貴人曰此烈婦不可強之強之不祥¶
嗚呼女婦之質甚弱耳扣盎&KR0085;以駭赱之今貞婦乃不爲威¶
武𫠦屈若是非其秉志剛見義明有不&KR0014;也世以丈夫自居¶
者冠帶儼如歩趨锵如議論藹如人倘以女婦目之則頩然¶
怒去及究其𫠦爲一遇小利害則甘心喪其𫠦守似婦人女¶
子之不若抑又何說㢤然自兵亂以来婦人徇節而不屈者¶
或自剄死&KR0137;墜崖下死&KR0137;赴水火而死固人之𫠦難此特出¶
一時義烈𫠦激尓有如貞婦䖏孤燈敗帷間凄風蕭蕭然中¶
人歳積月&KR0055;必有甚不&KR0014;堪者恒人之情寕不爲之少衰貞¶
婦之操則愈堅如銕石百折不撓豈不&KR0057;人𫠦難者乎使一¶
<pb:KR4e0004_SBCK_009-7a>¶
&KR0056;之得若人必有率徳而勵行者由是達之一邑一州無不¶
皆然其扵移風俗羙教化之道有國家者盖有頼焉是宜爲¶
之傳以俟觀民風者¶
賛曰昔夏侯令女夫死不嫁遂致斷𩬊爲信&KR0137;蹙迫之急乃¶
割耳與鼻誓不欲𩔖扵人至今想其遺風猶凛凛然可畏也¶
今貞婦截𩬊絶人其厲操盖與令女同若其持刃自刎比之¶
割耳鼻者且欲幷身而捐之其志爲益苦矣嗚呼令女不可¶
見有若貞婦其𫠦謂異世而同符者非耶¶
　　韓節婦傳¶
節婦韓氏名惟秀開封人元四川行省左丞渙之女也年二¶
十一歸耶律文正王四代孫飬正養正時爲劉荘場塩司令¶
甫六閱月没于官節婦行三年䘮乃還父母家適其弟敏以¶
疾卒貳子肅寛俱㓜節婦與敏妻賈氏約曰吾聞古之烈女¶
不更二夫吾與汝皆簮纓家子冝則效之苟&KR0137;失恩慮再醮¶
<pb:KR4e0004_SBCK_009-7b>¶
扵人縦死為鬼亦當有餘羞耳賈氏恱曰此妾之志也朝夕¶
乎父母舅姑之側旨若甘恐&KR0137;不備也衣與衾恐&KR0137;不完也¶
敎肅與寛又&KR0178;不知其方也左之右之同心弗少&KR0520;&KR0010;壬辰¶
賈氏亡節婦哭之慟曰尓何遽去予而死乎予寜與尓俱亡¶
乎不火食者三日巳而又曰吾苟死其奈父母何遂割情忍¶
泣奉尊撫卑如賈氏存時見寛以才學&KR0013;選列官　國朝再¶
轉為侍儀使節婦今年五十九其母則八十五云史官曰易¶
有之不節若則嗟若無咎又曰安節亨盖不改其節則必&KR0014;¶
亨違節之道則哀嗟自已𫠦致無𫠦怨咎矣聖人作易當無¶
物不該推此以喻節婦庶㡬亦有合者乎節婦自耶律君沒¶
制行如白壁者三十有八年使令名昭晣扵無窮視佊夫骨¶
未寒&KR0186;棄之他適為人唾去而弗齒者果孰為亨而孰為不¶
亨乎况節父無子可依毅然堅其苦志扵母家此&KR0057;卓異可¶
書者故備列之然賈氏&KR0014;與節婦同志卒以莭終亦賢婦也¶
<pb:KR4e0004_SBCK_009-8a>¶
㢤¶
　　鮑氏慈孝堂銘(有序)¶
歙之鮑氏故衣&KR0227;家也其諱宗岩者身載明徳弗售于時人¶
&KR0197;爲棠樾䖏士當至元丙子郡將李世達軍叛群宼相挺而¶
起肆其屠劉歙民相驚皆風雨散去䖏士君與其子寳慶敎¶
授夀孫共伏大壑中未㡬宼嘯呼而至執䖏士君反接于𣗳¶
抽刀將剚之教授出泣曰吾父耄矣不&KR0085;以汚兵鋒願憐而¶
勿殺即殺我請代之言畢引頸就刃䖏士君曰吾秪生此一¶
兒死我猶可吾兒死則宗祀絶矣慎勿聽之相爲讓者良久¶
㓂欲捨之或掌制扵衆欲兵之又弗忍計未知𫠦㝎忽有風¶
渢渢起林木間𩔖銕&KR0016;蹴踏聲㓂相顧怖愕疑官兵將捕已¶
亟相率東趋父子因得釋歙人士咸嘆曰孰謂無天道㢤使¶
無天道䖏士君父子何爲乎而弗死也其慈孝之報乎當䖏¶
士君之受&KR0350;子但見其親而不識有身父但見其子而不知¶
<pb:KR4e0004_SBCK_009-8b>¶
有已死生旤福尚不暇慮&KR0004;不知何名爲孝何名爲慈乎脫¶
使䖏士君曰我必如是乃爲慈其子又曰我必如是方爲孝¶
不㡬參扵人而不純其天乎嗚呼有若䖏士君父子&KR0085;可爲¶
世勸矣然子爲父死古之人多行之者固可爲勸也若父欲¶
存其子而自殞其生其可爲勸乎曰非是之謂也䖏士君爲¶
存宗祀也爲存宗祀孝之大者也不然則其宗爲若敖氏之¶
餒&KR0017;矣用以爲勸何不可之有㢤予與鄭內翰子羙㳺子羙¶
歙人也其談䖏士君事甚悉予每爲之太息慨然遐思其爲¶
人今䖏士君曽孫任詣予請曰任之祖父嘗以慈孝名堂鄉¶
先達程公已爲造記先生&KR0014;復銘之乎予因歷序其事而繋¶
之以辭使任勒諸堂上子孫世守之以爲式鮑氏之世其益¶
昌矣乎任端恪有學行盖懿然君子人也銘曰¶
父子之道一體而分天性昭然萬古無昬氣血感通罔間毫¶
𩬊伊誰梏之户庭胡越惟歙鮑氏世敦詩書子勉扵孝父勉¶
<pb:KR4e0004_SBCK_009-9a>¶
扵慈宋鼎將移群㓂方熾不𦍒遭之反接于樹有子含淚長¶
跽致辭刀劍在前目不見之無死我親我死則可親死子存¶
千齡亦夭父謂其子我耄及之日月𫠦照寜復㡬時兾子之¶
生得存宗祀生生無窮孰謂吾死白刃可蹈難違者天若父¶
若子何人弗賢㓂雖匪人天嘏是錫疾飈西来裭盗之魄玄¶
聖樹教重惟五倫五倫有愆曷名為人慶延于家繩繩孫子¶
孝慈之報庶其在此有巋者堂掲以嘉名仰而瞻之如交神¶
明為上&KR0137;頑為下或悖来㳺来觀翻然自悔¶
　　雙椿堂銘¶
三槐名堂預知顯融之兆五桞有傳式啓肥遯之趣盖縁辭¶
以達志而其文特繁托物以明𩔖而其義最切粤自前古以¶
逮方今指意固殊𡍼轍則一有若右司都事某君噐局凝逺¶
識度迴卓篤愛日之誠𨺚恱親之道奉其仲父並扵嚴君建¶
一室之靚深掲雙椿以為&KR0197;氣同扵祖奚須𩔖我之祝孝推¶
<pb:KR4e0004_SBCK_009-9b>¶
乎親必盡搆堂之志稽之五倫十起之&KR0059;阿新思&KR0071;之晚昭¶
然&KR0100;跡莫擬光塵由是羙聞流扵縉紳永歌傳扵緗簡不鄙¶
狂瞽漫紹徽音其辭曰有雙者春𩀌植于庭脩莖並擢峻葉¶
均青&KR0765;雰夕&KR0456;灝露晨零材非齊散壽比莊齡羙兹華搆托¶
以嘉名雲聮遥戸月澹鮮櫺中有二皓古之夀朋鸐髪齊素¶
台背交升商宣宫奏柏茂松貞厥子&KR0014;令省署蜚聲絳衣執¶
板賢冠垂纓調陳五鼎飬或三牲簮裳生𧰟州里流榮雅辭¶
振玉麗句雕瓊文犀作軸翠琰鎸銘禮敦民典孝篤天經名¶
教𫠦繫善俗攸興凡百君子宜鍳冝徴¶
　　朽室偈(并序)¶
材仲禪師嘗名其室為朽而徵辭扵韓莊節公黄文憲公二¶
公既為之發揮無餘藴矣而材仲又以濂為黄公弟子復令¶
&KR0003;偈&KR0071;之濂也何人而敢犯是不韙㢤雖然不敢辭也為之¶
偈曰¶
<pb:KR4e0004_SBCK_009-10a>¶
鄞有開士屢主名刹其𫠦住䖏邃舘曲房堅緻華好開士顧¶
之獨名為朽我問開士彼𫠦謂朽雨風𫠦侵蝼蟻𫠦蠧棟撓¶
檐㧞今則靚飭如上𫠦云以朽為名不亦厚誣開士荅言屬¶
世間相無有弗壞譬如春花朝上穠冶夕則零墜何有真實¶
今之𫠦居雖&KR0197;堅好我目視之無不朽者楹桷壮麗視如敝¶
漏丹雘絢耀視如䵝昧超然此身如託虗空畢竟虗空無有¶
壊相豈惟是室觀人亦然地水火風假合而成迷者自恃等¶
於金石四大各離身在何䖏身即是幻世即為夢而况是室¶
終歸扵空若&KR0014;扵此入正思惟觀室無室觀身無身庶㡬可¶
入真空觀想我問開士善學佛者無欣無厭如開士言是有¶
厭心𫠦謂朽者因堅而名有堅有朽理之必然木縦已朽堅¶
性終在我本無堅朽&KR0025;何生堅朽未忘心何䏻一况樂觀空¶
是為空病空病不除反實𫠦有我&KR0003;是室非有非無其室永¶
存何縁䏻　如觀空者空而非空空何有礙開士聞已破顔¶
<pb:KR4e0004_SBCK_009-10b>¶
微𥬇&KR0045;眉而語子言固佳但我門中一義不立立即成妄請¶
返塵轅母戯論法¶
　　章判官像賛¶
唐福州軍事判官章公&KR0113;實檢校太傅仔鈞之父也其遺像¶
至今盖四百餘年矣二十世孫御史中丞溢偶扵閩中購得¶
之如𫉬至寳持以示其友宋濂因為作賛賛曰¶
噐局深沉容儀嚴肅吁嗟哲人如金如玉餘慶𫠦&KR0013;孫子若¶
雲重珪疊組至今&KR0045;芬¶
　　四十二代天師張公像賛¶
含冲葆虗執真之樞翊度宣靈契道之符龍虎衛乎左右風¶
霆属扵指呼此古之愽大真人而今之列仙之儒者耶¶
　　含山操二解有序¶
含山操者為和陽王綱妻吳貞媛作貞媛遭兵亂乃能完節¶
蹈水死其不有繋民經之大者乎辭曰¶
<pb:KR4e0004_SBCK_009-11a>¶
含山有雲莫蔽我衣彼荷㦸者迫我以馳我馳我驅泣涕如¶
雨仰視白日光不照下叶地不可穴天不可縁舍旃舍旃我¶
尚何年¶
含山有石其光差差石或可轉我節可𧇊我夫何之欲&KR0025;無¶
𫠦舎彼黄泉無相見者(叶)誰謂淵深我視若𨹧我死得死中¶
心之寧¶
　　張孟兼字辭(并序)¶
國子錄張君生扵嵗戊寅正月六日以曆推之是月九日始¶
入春則中氣猶居丁丑年之冬其王父府君因以丁命名張¶
君既長聞人先生字曰孟兼兼者何謂臨二嵗之中也夫丁¶
在十毋為火戊則土也火為文明之候非不燁然有光必變¶
而為土然後生物之功遂張君以辭章名世今將刋其華而¶
食其實乎雖然丁離象也戊坤象也離上而坤下扵卦為晉¶
&KR0143;有之明出地上順而麗乎大明柔進而上行張君又將自¶
<pb:KR4e0004_SBCK_009-11b>¶
此而升乎方今　大明御世治具畢舉張君益昭其明徳發¶
為人文以黼黻王度物有不資其成者乎是則兼之之義已¶
或謂殷人尚質多以十幹名其與府君之意則夐然殊也張¶
君浦陽人有學得與濂為同門朋詞曰¶
戊為子丁為父火得為土百物之𫠦祖&KR0014;兼之道為伍¶
　　碧崖亭辭¶
濓與太常卿魏觀先生㳺甚久知其為孝敬之人也先生間¶
嘗来謂濂曰予家鄂之蒲圻蒲圻有山曰蒲首焉巉然而起¶
如雲旓翠&KR0331;蕩摩空濛間對峙䨇石楹直上如笋中敞碧崖¶
千尋嘉卉靈草雜被之紛紅駭緑儼如圖𦘕中我先人愛玩¶
而不忘日支笻歩其下或濯纓澗底或咏詩坐盤石上或望¶
雲出沒崖谷悠然而忘返遂因以碧崖自號時移事遷層崖¶
絶壁雖蒼然不改扵舊而先人則追逐羣仙扵風馬雲與中¶
弗&KR0014;一見之予每過其下不覺&KR1008;然出涕故扵䆠游𫠦至掲¶
<pb:KR4e0004_SBCK_009-12a>¶
碧崖之名扵楣間𫠦以志之志之𫠦以思夫親也雖然名之¶
固寓也而言之則尤寓也&KR0154;若親&KR0130;其地而求先人之遺跡¶
乎當今　聖人在上方以孝治天下他日𦍒遂歸田之請築¶
亭山麓仍以碧崖名之當風日清羙與二三子㳺其間指而¶
言曰彼清泉瀏瀏而斜出者此先人濯纓之䖏也磐石纍纍¶
而可坐者此先人咏詩之地也崖谷沉沉靈氣之宣通者此¶
先人望雲出没之𫠦也一俯一仰無非精神之參會非惟慰¶
其遐思抑將藉是以勵夫𫠦學期克肖乎先人予雖耄矣此¶
心不敢忘子𦍒為辭刻諸亭上何如濂曰傳有之舜食則見¶
尭扵&KR0245;坐則見尭扵牆古之上聖猶若斯况下扵此者乎人¶
子之扵親遇事觸物無有不可感勵者况親之昔日𫠦㳺歴¶
者乎斯亭之建當與甄氏思亭並稱其視崇臺芳榭以騁㳺¶
觀之娛者果何如也若先生者豈不為孝敬之人㢤先生字¶
杞山觀其名也學問富而徳行&KR0113;踐&KR0045;中外其善政盖章章¶
<pb:KR4e0004_SBCK_009-12b>¶
云辭曰¶
崖之雲&KR0006;英英其升崖之木&KR0006;欣欣其榮悵仙人&KR0006;何之飊¶
風薄而上征豈降精而委祉&KR0006;發為休徴三秀之茁&KR0006;膏露¶
之凝𣺌長思扵無窮&KR0006;視一息扵千齡金可銷而石可泐&KR0006;¶
又焉&KR0014;爽吾之精誠¶
　　南堂禪師像賛¶
南堂和上既入㓕其得法弟子太禪安公思慕之弗置乃繪¶
其像来求予賛賛曰¶
樹般若幡有舌如霆當空一震百蟄咸醒松源之宗獨造其¶
妙手折蓮花臨風自咲¶
宋學士文集卷第九　鑾坡集卷第九¶
