# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:47.308270
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0229-004宋學士文集-卷第四.
<pb:KR4e0004_SBCK_004-1a>¶
宋學士文集卷第四　鑾坡集卷第四即翰苑前集¶
　　元𨼆君子東陽陳公先生鹿皮子墓志銘¶
婺之東陽有𨼆君子戴華陽巾裁鹿皮為衣種藥銀谷澗中¶
當春陽正毁翫落紅扵飛花亭上亭下有流泉花飛隊泉中¶
與其相廽旋良久而去君子樂之日往觀弗厭既而入太霞¶
洞著書其書縦横辯愽孟軻氏而下皆未免扵論議元統間¶
濂甞候君子洞中君子歩屧出速坐之海紅花底戒侍史治¶
酒漿𦵔醢親執斚獻酬歌古詞以為驩酒巳君子慨然曰秦¶
漢而下說&KR0052;而善者不傳傳者多不得其宗淳熈以来羣儒¶
之說&KR0057;與洙泗伊洛不𩔖余悉屏去傳注獨取遺經精思至¶
四十春秋一旦神㑹心融灼見聖賢之大指譬猶明月之珠¶
失之二千年上自王公下至甿𨽻無不倀倀日索之終不可¶
𦤺牧豎乃𫉬扵大澤之濵豈可以人賤而并珠弗貴乎吾今¶
持此以解六經决然自謂當㫁来&KR0003;扵吾後云濂乃避席而¶
<pb:KR4e0004_SBCK_004-1b>¶
問曰其意云何君子曰吾以九疇爲六府三事而圖書爲易¶
象者不可誣以片言統萬論而天下古今無疑義以庸言𥼶¶
經于而野人君子無異辭謂神𫠦知之謂智知天下殊分之謂¶
禮知分之宜之謂義知天地萬物一體之謂仁禮復則和之¶
謂樂謂天地萬物一體經子之會要一視萬物則萬殊之分¶
正家齊國治而天下平矣濂未達請復問其詳君子曰國家¶
天下一枳也枳一爾而穰十焉枳有穰而一視之其扵人則¶
仁也發而視之穰有十則等有十其扵人則君臣父子長幼¶
之等夷刑賞予奪之殊分𫠦謂禮也視十爲十者禮之異視¶
十爲一者仁之同分愈異則志愈同禮愈嚴則仁愈篤者先¶
王之道也分愈異者志愈同故合枳之穰反求其故地枚舉¶
而銓次焉者差之&KR0112;銖則人已無别犬牙錯而不齊歛之不¶
合而一不可見禮愈嚴者仁愈篤故治國家天下者不以禮¶
則彜倫斁禮樂廢而仁亡是故洙泗伊洛朝夕之𫠦陳者天¶
<pb:KR4e0004_SBCK_004-2a>¶
下萬殊之分視聽言行之冝𫠦操者禮之柄耳故學聖人者¶
必始扵禮焉故一體萬殊者孔子之一貫扵洙泗伊洛之言¶
無不統者也理一分殊之義廢則操其杖葉而舎其本根洙¶
泗伊洛之㑹要不可見章句析而附會興遺經不可識矣濂¶
受其說以歸間嘗質之明經者或者曰近時學經者如三尺¶
之重觀優扵臺下但聞臺上語𥬇聲而弗𫉬見其形𫠦以不¶
知妍媸唯人言是信君子之論偉矣或者曰伊洛之學大明¶
扵淳熈未易&KR0205;取舎之也自時厥後為貧㳺仕奔赱扵四方¶
不及再候君子以畢其說聞君子益以斯道為已任汲汲焉¶
惟&KR0178;不傳靡晝靡夜操觚著𫠦見扵書書成卽刻梓示人復¶
貽書扵濂白予瀕死吾道若無𫠦授子聰明絶倫何不一来¶
片言可盡也憂患相仍亦未及往而天下日趋扵亂君子之¶
室廬亦燬扵兵寓子婿王為家㽞六年之久遘微疾黙坐扵¶
一室不食飲者踰月縣令遣醫来視疾君子麾云曰吾年八¶
<pb:KR4e0004_SBCK_004-2b>¶
十又八其死宜矣何藥之為未㡬翛然而逝實至止乙已十¶
月戊申也君子姓陳氏諱樵其字為君采人因其衣鹿皮故¶
又&KR0197;為鹿皮子表𨼆&KR0208;也其先居睦之冨春宋之中葉来従¶
東陽太平里世為衣冠巨族曽祖居仁祖嚞登仕郞父取青¶
國學進士&KR0025;郷先生石公一鼇與聞考亭之學有志節嘗&KR0936;¶
章詆權臣賈似道誤國及宋亡元丞相伯顔見其章&KR0082;用之¶
辭君子㓜學扵家庭繼受易書詩春秋大義扵李公直方其¶
扵天下之書無不讀讀無不解學成而𨼆&KR0684;然不與世接唯¶
寤寐群經思一洗支離穿鑿之陋形扵談辨見扵文辭恒懇¶
懇為人道之文辭扵状物寫情&KR0057;精然亦自出機軸不蹈襲¶
古今遺轍讀之者以其新逸超麗喻為挺立孤松群葩俯仰¶
下風而莫之敢抗或就之學則斥曰後世之辭章乃士之脂¶
澤時之清玩耳舎六經弗講而事浮辭綺語何㢤少作古賦¶
十餘篇傳至成均生徒競相謄寫謂絶似魏&KR0468;人𫠦㯢君子¶
<pb:KR4e0004_SBCK_004-3a>¶
則諱之不復肯為也君子&KR0085;跡未嘗出里門而名聞逺達朝¶
著知名之士若虞文靖公集黄文獻公溍歐陽文公玄皆慕¶
之以為不可及移書諮訪如恐失之性復至孝父患風攣君¶
子扶之以行&KR0010;久益勤後為風痰𫠦侵氣弱不&KR0014;吐君子截¶
竹為筩時吸而出之母郭夫人殁君子不見見其遺衣輒奉¶
之嗚嗚而泣生平未甞言利苟非其義千駟萬鍾弗為動家¶
雖素饒扵貲痛懲膏梁之習惡衣菲食以終其身遇&KR0010;儉輒¶
竭粟賑里閭自取来牟以續其食嘗發𫠦蔵錫為噐工人持¶
歸乃白金也悉易之或以告君子君子一咲而巳嗚呼君子¶
已矣世豈復有斯人㢤君子𫠦著書曰易象數新&KR0003;曰洪範¶
傳曰經觧經曰四書本㫖曰孝經新&KR0003;曰太極圖解曰通書¶
解曰聖賢大意曰性理大明曰荅客問曰石室新語曰淳熈¶
紏繆曰鹿皮子曰飛飛觀小藁合&KR0070;百卷君子正配朱氏先¶
若干年卒生延年大年𦒿年喬年昌年大年至正庚寅中鄊¶
<pb:KR4e0004_SBCK_004-3b>¶
闈乙榜苐一署徽州路歙縣教諭側室某氏生逢年君子沒¶
時諸子唯喬年在餘皆先卒女三人其壻即王為次則俞某¶
張紹先孫男九人庭玉庭珪庭筠庭鸞庭鳳庭堅庭誨庭其¶
庭某女四人適徐信俞本虞某　某曾孫男五人紹宗超宗¶
林宗某宗某宗女三人在㓜喬年庭堅等洎王為以是年十¶
二月某甲子奉柩𦵏扵縣西南四十里懐徳鄊斗潭山之原¶
縣長貳及學士大夫門弟子咸㑹莫不洒泣塟後五年其髙¶
第弟子楊君芾乃為撰列行状一通而喬年同王為持示金¶
華宋濂再拜請為銘嗚呼君子以超絶之資矌視千古若一¶
旦暮期以孔子為師而折𠂻羣言之是非不徇偏曲不尚詭¶
隨必欲暢其巳&KR0003;而後已可謂特立獨行而無畏懾者也非¶
人豪其&KR0014;之乎雖然淳熈二三大儒其志將以明道也初亦¶
何心扵固必使君子生扵其時與之上下其論未必無起予¶
之歎而君子之衆&KR0003;亦或藉其損益以就厥中則𫠦造詣者¶
<pb:KR4e0004_SBCK_004-4a>¶
愈光輝混融而卓冠扵後先矣天之生材相違而不相值毎¶
如此竟何如㢤然君子措慮之&KR0055;望道之切其𫠦傳者確然¶
自成一家言殆無疑者世之人弗察伐異黨同常指君子為¶
過髙是豈窺見其衡氣機者㢤濂也不敏&KR0060;有慕洙泗伊洛¶
之學有志弗強日就卑近不&KR0085;以測君子𫠦至之淺深而君¶
子則欲進而教之今因請銘故備著昔日問荅之辭扵其首¶
後之傳儒林者尚有𫠦稽焉其稱為君子者君子盖有徳之¶
通稱尊之可謂至矣銘曰¶
洙泗傳聖髄&KR0006;伊洛發遺精天人既混合&KR0006;陽隂悉苞并無¶
聞不開闡&KR0006;金石奏和平自兹益演繹&KR0006;白日中天行如彼¶
藝&KR0112;稷&KR0006;薅去莠與稂舂實成白粲&KR0006;詔使来者嘗有夫起¶
東海&KR0006;吐言一如鏞噌吰違幽𨼆&KR0006;務使聲逺&KR0045;豈欲異塗¶
轍&KR0006;理𦤺無終窮著書動盈車&KR0006;片言𩔖括囊中有萬寳玉¶
&KR0006;包絡無遺亡觧之溢衆目&KR0006;&KR0606;異吁可驚似茲海外珍&KR0006;¶
<pb:KR4e0004_SBCK_004-4b>¶
神光燁如虹茍施琢刻工&KR0006;㝎可獻明廷下可奉公侯&KR0006;上¶
可奠方明胡為堕空山&KR0006;枯槁埋光晶鹿皮剪為裘&KR0006;峩冠¶
䞉垂纓臨流翫飛花&KR0006;心與烟霞&KR0115;清風與逸氣&KR0006;横絶字¶
宙中食道身自&KR0254;&KR0006;疇計禄位豊婆娑太霞洞&KR0006;卒以上夀¶
終斗潭向東流&KR0006;内有八尺塋&KR0017;神必訶衛&KR0006;靈氣結華英¶
永為文字祥&KR0006;千祀垂休聲¶
　　元故承務郎道州路總&KR0249;府推官李府君墓銘¶
東陽李思文&KR0025;州縣辟舉試校官吏部吏部移禁林儀曹同¶
命題試之既中選將歸涖教事謁濂成均再拜而起涕下如¶
綆縻良乆乃曰先府君之殁三十四年矣憂患之相仍金革¶
之紛擾餬口四方曾無寜&KR0010;今天地清寜六合一家𦍒重卜¶
宅兆改葬先府君于髙原之上而縣繂之碑未有刻文敢奉¶
行状以請子知先人者冝為銘濂諾之乆未及為思文復貽¶
書見速情辭愿欵讀之令人感動王事有嚴雞&KR0197;即乗馬出¶
<pb:KR4e0004_SBCK_004-5a>¶
逮還且已若懸鼓矣深慙有孤孝子之意扵是𤑔燈牗下按¶
状而序之曰府君諱&KR0073;字公饒姓李氏其先自洛陽遷桐江¶
九世祖著復自桐江遷婺之東陽著之孫悅字公瑜當宋宣¶
和庚子方臘叛其黨来㓂縣悅與兄匿灌莽中兄爲盗𫠦執¶
&KR0082;兵之恱亟趋出願以身代昆弟争相就死㓂義恱之爲荷¶
戈而去及㓂平越帥劉忠顯公統軍至欲悉誅&KR0025;亂民恱時¶
與莫府議諫止之活人&KR0070;千恱生皓皓有六子十三孫皆惇¶
尚詩書而簮纓蟬聮&KR0025;此始其事詳載家乗此不書諸孫有¶
諱大同者&KR0025;朱文公吕成公㳺登嘉㝎癸未進士苐仕至寳¶
謨閣直學士通議大夫工部尚書君之髙祖也曾祖諱自立¶
淳祐&KR0605;丑進士通直郞通判慶元軍府事祖諱箎登仕郞監¶
寜國府城下酒麪務父光逺值宋亡爲元不屑仕後以府君¶
貴贈承事郎同知汴梁路許州事妣某氏贈宜人府君㓜失¶
父母鞠扵㛐氏事諸兄有若嚴君既就外𫝊即知家學相仍¶
<pb:KR4e0004_SBCK_004-5b>¶
之盛確然思以踵其後𤼵扵聲詩皆中繩尺甫冠聞許文懿¶
公講道扵八華山中躡&KR0282;&KR0025;之推明濂洛關閩之學乆之因¶
喟然嘆曰學之𫠦貴者明體適用苟不見諸用猶玉巵而無¶
當未見其可也乃徑别親友杖䇿逰京師撰至治聖徳頌一¶
篇詣丞相府上之丞相以聞英宗召見玉徳殿令𪧐衛禁中¶
居無何翰林羣公以府君才藻清麗不當在持㦸之列遂奏¶
爲國子生㑹虞文靖公来爲𥙊酒極噐府君每有撰&KR0274;輙瞑¶
目倡言可書云云府君執筆次第書云云及文成朗誦扵公¶
前公遂指授以制作之故𫠦謂篇章字句四法逐一縯繹之¶
府君之學扵是大進薦紳之家争欲府君出其門下天暦巳¶
已國子分監扈&KR0025;上京&KR0010;適當賔有㫖命就試府君領開平¶
府薦送至順庚午擢進士上第授承事郎同知汴梁路陳州¶
事有朱衣象笏之賜&KR0004;大河南决州民扶挈旄倪赱旁郡¶
凍餒道路倀倀無𫠦歸及河復故道府君適至與民約曰爾¶
<pb:KR4e0004_SBCK_004-6a>¶
亟返安尓妻孥治尓田廬科繇之事吾為尓緩諸民曰衆未¶
敢還者正坐此耳相率而歸至&KR0070;千人蔡河亘城北舊建橋¶
以利&KR0881;者河水暴悍齧橋橋善圯府君重作之檄属邑五長¶
吏分程集事不日而功成倡優為戯劇以射民利晝夜聚觀¶
皆廢𫠦執業府君患之捕寘于法有挾權貴人勢&KR0082;脫去者¶
府君持之愈急一城震悚俗尚&KR0017;當&KR0010;時之𨻶往往斬羊豕¶
為牲使巫覡歌舞以樂&KR0017;比屋相倣以為不若是則厲氣將¶
作府君召閭師里胥語以&KR0017;神情状亹亹數百言逓相奔告¶
其俗遂變市設駔儈本以求民平黠者反舞智病民畏其近¶
官茹抑&KR0216;苦莫敢赱白者府君擿發𨼆伏橽諸市而易之州¶
有學乆廢弗治府君往舎菜巳周視後先皆傍穿上漏不&KR0085;¶
以障雨風慨然曰此教基也使其若是可乎即命更朽腐為¶
堅良治丹堊而&KR0346;之復聘賢師儒使坐堂上申&KR0346;五倫之教¶
民大恱部使者行郡嘉之舉府君可任臺察之職章上不報¶
<pb:KR4e0004_SBCK_004-6b>¶
府君既滿秩遂謁選京師巳而其子彪死干家君傷之欝欝¶
成疾荏苒踰二年竟卒扵旅邸時重紀至元戊寅正月癸丑¶
也享年四十有五卒後一月中書始改承務郞道州路總&KR0249;¶
府推官命雖下不見拜矣府君配蔣氏將仕佐郎典用監知¶
事吉相之女封宜人後一年卒子男五人長可道以府君䕃¶
任蘄州路黄梅縣稅務大使次貫道至正甲午進士将仕郞¶
饒州路鄱陽縣丞未上辟&KR0607;事院&KR0122;史後十九年卒次即彪¶
次順道次思文入　國朝為東陽縣儒學教諭即来請銘者¶
女二人適趙古臣盧璡孫男七人思志思孝思恭思悌思禮¶
思祖思儉府君既沒貫道不逺五千里奉柩南還家徒四壁¶
乆不克襄事後十年為至正丁亥十二月某甲子始與&KR0253;氏¶
合塟西部鄊之錢塢堪輿家曰不利又二十年乃改塟懐徳¶
郷黄山之原去尚書公墓二里而近𫠦謂重卜宅兆者其時¶
則吴元年丁未十一月之癸巳也濂生也後少府君十有六¶
<pb:KR4e0004_SBCK_004-7a>¶
&KR0010;&KR0004;識府君扵婺城之南容儀秀潔如玉𣗳臨風皦然美丈¶
夫也及讀府君之詩曰中行齋藁者姿態閑婉復𩔖其為人¶
心慕𧰟之&KR0133;締忘年之交而九京不可作矣𦍒𫉬與府君之¶
子貫道㳺同試藝扵鄊闈貫道既先登濂&KR0060;以謂府君之家¶
科目相繼起貫道是舉&KR0085;以慰府君扵泉下曾未㡬何而貫¶
道亦死矣嗚呼三十餘年之間而&KR0152;府君父子焉予𩬊&KR0082;不¶
頒白其尚可得邪銘曰¶
嗚呼府君可止扵斯椘椘其容儀衮衮其&KR0113;辭其才又&KR0085;以¶
見諸設施使魯無君子者斯焉取斯嗚呼府君竟止扵斯雖¶
五尺之童麄有𫠦知期必躋扵膴仕亦不虞其若斯豈天道¶
之不齊抑人事之有參差自古以来何莫不由扵斯嗚呼府¶
君其死孔悲年不踰扵五十學僅克扵一施則夫突梯而滑¶
稽如脂而如韋壽享扵𦒿頥好爵之是縻者彼何人斯彼何¶
人斯¶
<pb:KR4e0004_SBCK_004-7b>¶
　　元故韶州路儒學教授曾府君石表辭¶
府君諱順字至順姓曾氏郕國公四十九代孫郕國家扵魯¶
十四傳至都鄊侯據始避新室之亂徙豫章子孫日盛大江¶
之南言曾氏者皆宗焉又六傳至略遷扵臨川又十二傳至¶
唐沂州刺史可徒生司空洪立司空生散&KR0016;常侍延鐸常侍¶
又遷于南豐生四子長曰仁暠生志及文照南唐時又同遷¶
臨江新塗縣之吉陽里文照舉童子科生乾度宋淳化三年¶
進士仕至太常少卿贈刑部尚書志生易用易用生侃侃生¶
髙安丞斧擢元祐六年進士第又遷縣之髙元里屏山之下¶
生用先用先生嶽嶽生愿正愿正生翊翊生汝舟汝舟生兼¶
善&KR0014;傳黄文肅公榦之學為時名儒生軍噐監簿天麒天麒¶
倜儻有大志常居文信公天祥幕府又&KR0025;賈丞相餘慶等奉¶
使扵元竟全節而歸則府君之父也府君性警敏自㓜輒有¶
聞時信公之弟文惠公璧来為郡招府君與其子文荘侯陞¶
<pb:KR4e0004_SBCK_004-8a>¶
共學陞既秀頴府君&KR0014;與之競爽其師胡君端一亟目之爲¶
二俊當宋&KR0004;改物遺&KR0058;故老猶有存者監簿君日開尊共飲¶
劇談先代文獻府君&KR0025;旁聽之有疑則問唯&KR0178;其不傾盡諸¶
老爲之嘖嘖愛賞元至正中程文憲公鉅夫奉詔求賢江南¶
&KR0082;薦府君才可用監簿君止之曾未㡬何部使者趙君孟迎¶
以茂才舉署饒州路儒學録改𡊮州陞南雄州儒學正士皆¶
服其化而爲率徳勵行之歸㑹科目詔行府君欣然應書不¶
利退而歎曰吾&KR0014;損𫠦學以徇時好㢤因不復踐塲屋鄊友¶
范文白公梈清脩之士也極慎許與憫府君官不充其才會¶
御史銓選廣中力薦之扵是板授韶州路儒學教授未及上¶
吏部巳别選遂止賢公卿多稔府君行&KR0082;强起之府君辭巳¶
而長子受辟爲校官季子以春秋舉于鄊取苐五名文解府¶
君喜曰吾何以仕爲乃陶然自放清泉白石間與髙人逸士¶
相㳺樂府君被服儼雅揮麈談咲皦然如霞外人世間塵土¶
<pb:KR4e0004_SBCK_004-8b>¶
不可得而侵也善鍳㝎古噐物暨法書名畫毎傳玩以為適¶
或取琴鼓一再行焚香黙坐超然與造物者㳺一旦遘疾預¶
告終期召婚友入榻前與之言别意甚懇懇介婦方歸寜命¶
趣之還既至正衣冠起坐撫㓜孫頂曰吾遅汝久矣復東首¶
而卧翛然而逝實至正七年春三月某甲子也夀七十有五¶
歛之日風雨晦㝠室廬之後大木俱㧞君子異之九年春正¶
月壬寅奉柩葬于屏山麓堪輿家謂不利以某年月日改葬¶
同里夏方之原府君孝友天至監簿君得痞疾甚劇府君泣¶
禱上下神祗夜夢三士告之曰服二附湯當瘳巳而果然歷¶
十餘年方沒監簿君沒大母陳夫人年垂九十府君愳夫人¶
之哀夙夜祗奉唯&KR0178;少咈其意夫人安之曰吾子雖亡不沒¶
矣季弟甫齓出為伯氏後仲姊生四子而夫亡子絶㓜茫不¶
知𫠦為計&KR0025;父兄孤子凡三倀倀無𫠦依府君皆鞠飬教訓¶
之使至成立且歸其産𫠦入毫毛不以&KR0059;其與人交一裁之¶
<pb:KR4e0004_SBCK_004-9a>¶
以義郡守李章肅公倜聞府君為佳士禮下之李公後以誣¶
免官其門可羅雀府君事之益勤别駕髙翔其知府君不下¶
扵李公及改守浮梁&KR0082;一見府君赱書速之府君即日命駕¶
既見相勞苦甚勤未㡬徑上馬出城去翔聞之大驚追餞十¶
數里且曰公&KR0014;逺来何&KR0205;往如是邪府君曰既見君子不還¶
将焉求翔歎息而去性&KR0057;仁慈振貧䘏匱每不遺餘力臨川¶
姜肅長沙譚志仁旴江王旭皆顛沛流離數瀕扵危亡府君¶
&KR0014;振之是三人者徳之謂殺身亦不&KR0014;報云府君容貌魁梧¶
須髯如㦸為文辭不務鈎章&KR0068;句而壹以理勝當是時若吳¶
文正公澄虞文靖公集皆海内師表每稱府君之賢不少置¶
則府君信賢矣&KR0004;監簿君著史學統紀一卷未及成而𣳚府¶
君&KR0024;完之府君𫠦著詩文若干卷因自&KR0197;唯庭遂以名藁吳¶
公為序作者之意今蔵扵家府君娶義門劉氏克盡婦道前¶
三十一年卒子男子三人長曰紹唯平陽州儒學教授次曰¶
<pb:KR4e0004_SBCK_004-9b>¶
斯季曰魯承事郞祠部主事𫝊極羣書而文辭龎蔚學者師¶
之子女子一人分冝縣儒學教諭聶景堂其壻也孫男七人¶
曰垕曰基曰壡曰均曰埴曰塾曰圭女六人長歸某餘未行¶
曾孫男六人曰某曰某曰某曰某曰某曰某女四人在㓜嗚¶
呼聖賢之裔自北而南者若孔氏之扵衢顔氏之扵蘇扵閩¶
曾氏之扵豫章皆多子孫而曾氏為&KR0057;盛紆朱拖𬗋以顯融¶
于時在在而是常侍五傳至文㝎公鞏兄弟者出遂以辭章¶
名天下何曾氏之多賢邪府君之先盖與文㝎公同出扵常¶
侍奕世以詩書亢其宗府君雖不𫉬大用屢司教鐸蔚為經¶
師達賢太官亟稱交薦可謂無負扵家學者矣府君之葬翰¶
林待制杜公本國子司業曾君堅既為前後撰銘刻諸幽室¶
而魯嘗與濂同脩元史寅縁交誼復来求隧上之文濂間較¶
徳焯勤在古者不厭其詳故為表其行而益之以銘銘曰¶
郕國傳道自孔門遺澤滂&KR1070;苗裔蕃有如大江&KR0025;西奔支流¶
<pb:KR4e0004_SBCK_004-10a>¶
雖千㑹一原重珪疊組光燉燉著勲昭徳&KR0073;後昆夫君&KR0071;之¶
如玉溫嶄然頭角譽弥敦目為二俊起&KR0813;繙三為人師教道¶
尊書詩爼豆習禮文鄒魯其俗澆為淳自内而外本則存大¶
木斯㧞風霆掀人琴俱亡海氣昏學子&KR0259;涕為招魂刻文墓¶
石&KR0045;清芬¶
　　故鄱陽劉府君墓志銘¶
君諱謙字友諒姓劉氏其先出自彭城唐未有名汾者仕至¶
鎮南軍節度使生十四子一子曰漢吞始徙鄱陽圖譜䘮至¶
君不知其㡬世君善積居之術以貲雄扵郷父母殁廬墓終¶
喪事三兄謹慎三兄&KR0137;酗酒破産君屢贖歸之因自懲以全¶
其家他族昆弟析財致訟乆不解君召而&KR0057;之皆頓首免冠¶
謝相讓為善行巳而割田来上同微公我等㡬為吏𫠦魚肉¶
且失同乳心敢奉此為公夀君𥬇而麾之自是鄊鄰有闘者¶
赴愬君得片言則拜舞去甚者&KR0014;自愧摇手相戒勿使劉君¶
<pb:KR4e0004_SBCK_004-10b>¶
知至正末兵亂且大饑惡少年烏合為盗椎埋剽掠無不為¶
夜有執火簿君廬者君倉&KR0713;率妻孥遁泉布悉為𫠦攈豪傑¶
徳君者部勒壮士捕少年屍之懸首干門君歸見之擲于郊¶
縦其家收&KR0287;盗聞寘𫠦攘户外而去他日盗益熾巨室盡燬¶
獨君家屹然風日中君時避地萬斛山為盗𫠦執将搒以求¶
金忽一人躍出曰此翁甞恩我不可害不可害君頼以免性¶
喜讀書積至&KR0070;千卷為文辭貴理勝不尚浮縟人稱之髙祖¶
某宋某官曾祖某某官祖某某官父某妣程氏配室李氏前¶
君一年卒子男子一徳&KR0073;子女子二蒙古學教授陸士竒及¶
胡璉其壻也孫男三人曰仔肩曰鼎和曰吉仔肩以文行名¶
君生扵至元乙酉十二月二十九日殁扵至正癸巳十一月¶
二十五日夀六十有九卜以是年十二月某日塟干堂鄥山¶
原距君𫠦居僅二里君既塟仔肩持張祠部丁𫠦次状求埋¶
銘金華山中余以病弗及為去年春蒙　恩召入禁林與¶
<pb:KR4e0004_SBCK_004-11a>¶
仔肩㑹京師仔肩復申前請為&KR0057;切禮宜銘銘曰¶
行孚扵家而施及扵鄊如彼泉流肇扵濫觴其始則㣲其終¶
則彰此為有徳之士之蔵雖亡弗亡¶
　　故髙府君壙銘¶
髙府君殁扵建業時建業新附人情未安殁之明日其家僮¶
即具官歛權&KR0287;西門之外郊&KR0287;巳間𨵿往報府君季子暉暉¶
方&KR0025;軍丹陽將達僮卒于道暉因弗及聞一旦有告暉者曰¶
爾父殁巳久矣暉白即軍帥往求之則當時執後之人皆征¶
戍逺方無一人在者暉彷徨西郊外但見白烟凉草叢塚纍¶
纍不知孰為其親體魄之蔵&KR0197;慟㡬絶者&KR0070;四自念無以慰¶
罔極之恩乃命畫師識府君者追貌其象裝潢為㡠軸事之¶
如生雖若可以自解然終未&KR0085;以盡其誠扵是請國子録張¶
君丁件繫府君之行以成書謁子豫為之銘他日招魂旋其¶
郷欲具衣冠塟之且勒銘貞石以示子孫扵無窮焉余不敢¶
<pb:KR4e0004_SBCK_004-11b>¶
<pb:KR4e0004_SBCK_004-11b>¶
不&KR0014;用府君也府君寡言咲與人交不為翕翕熱久而益親¶
人自不&KR0216;厭去嘗築室曰進齋監察御史孟公昉為之記人¶
因以進齋&KR0197;府君云府君嘗教其子曰我家近扵海濵以&KR0211;¶
馬植門戸田桑供衣食雖不多讀書家法素謹至今弗敢墜¶
尓曹益務力善毋為祖考羞使他人稱汝為善士我死目亦¶
&KR0578;不然雖日&KR0800;百羊馬饗吾吾將不食而吐之矣世以為名¶
言府君娶懐孟馬氏生三子長某次桂榮殁于兵次即睴國¶
子助教府君享年六十卒扵某年月日塟扵某年月日墓在¶
某縣某鄊某山之原嗚呼戎馬擾攘之際人得令終者鮮矣¶
縦得令終即具棺歛而蔵之者&KR0057;鮮矣縦得歛且蔵得有賢¶
子孫追慕而不忘者鮮之又鮮矣縦有子孫日追慕之其有¶
状其善行求文以刻諸墓門者則又絶無而僅有者也府君¶
之死固為不𦍒今有令子若暉者汲汲圖文以托府君扵不¶
朽府君似可以無憾矣銘曰¶
<pb:KR4e0004_SBCK_004-12a>¶
其名則武其行則儒其内則嚴其外則舒其超然㧞萃者歟¶
其確然有守者歟¶
　　元故静江路大墟務稅使王府君墓志銘¶
王府君諱善字復善其先由鐘𨹧徙金溪自曾大父重大父¶
榮彰父寔雖無仕者皆以徽行聞扵人人府君成童時人試¶
以属句脫口成對比物别𩔖為精巳而學為詩輙取&KR0014;聲年¶
十三父䘮去御家事尋操竒贏之術㳺七閩家乃大穣自歎¶
蚤廢學力迪其子以經術築精舎一區聘碩士居之朝夕䇿¶
厲若斯湏不&KR0111;去者俄俾&KR0025;師二千里外膏梁之饋絡繹道¶
塗曽不以為煩及見長子經用禮經連領鄊薦喜曰有子&KR0014;¶
通經吾雖廢學政復何憾至正中天下兵動江右化為盗藪¶
府君室廬盡燬崎嶇携家走山澤&KR0014;以智馭下帖帖然寜且¶
資用亦無乏絶智者心服之先是有授府君南豐醫正者府¶
君以醫為一藝弗上方嶽大臣又薦為静江大墟稅使亦不¶
<pb:KR4e0004_SBCK_004-12b>¶
就至是翛然自放山水間舉觴属客撫髀髙歌遺落世事或¶
飲至一石不亂未㡬以疾終夀六十三實洪武戊申五月十¶
五日也卒後三年當&KR0605;亥某月日塟柘歩山中禮也府君娶¶
曾氏子男三曰經承直郎刑部司門貟外郞曰綸金溪醫學¶
教諭曰慶郞蚤卒女一胥豫其壻也一夭孫男五曰翼曰興¶
曰憲曰徳昌曰有慶予嘗聞經言府君之善行不止是其事¶
親&KR0057;孝視聽恒在形聲之先奉&KR0071;母亦如之遇羣季多友愛¶
人取以為法嗚呼若府君者其𫠦謂一鄊之善士非邪銘曰¶
孝聞于鄊道則&KR0098;臧閟不自耀唯子之教彼遺金籝我以一¶
經賢愚殊&KR0100;曰圖其始學之爾惇&KR0085;昭手文吁其死矣不復¶
還矣孰廓其潜太氏史濂¶
　　故東吳先生吳公墓碣銘¶
惟吳氏&KR0004;自延𨹧而分圖譜之&KR0560;廢不&KR0014;詳其爵里世次五¶
季末有諱嗣者自廣信&KR0118;撫之金溪其諸孫宋含光尉&KR0022;基¶
<pb:KR4e0004_SBCK_004-13a>¶
<pb:KR4e0004_SBCK_004-14a>¶
<pb:KR4e0004_SBCK_004-15a>¶
皆稽首聽命他鄊爲亂者皆罹草薙禽獮之慘或無孑遺獨¶
先生之鄊𫉬免及入　國朝撫州守侯君元善聞先生名¶
&KR0082;聘起之先生以病力辭洪武庚戍江西郷闈試多士府判¶
官王黻夢州城中迎状元既而先生之子伯宗實在首選明¶
年&KR0605;亥對䇿　大廷復以第一人賜進士及第　召見¶
奉天殿授承直郞禮部貟外郞或者以夢之前徴爲先生世¶
科之符而先生巳殁不及見矣先生之殁在&KR0605;亥二月二十¶
八日上距𫠦生大徳丁未之&KR0010;得年六十有五配何氏生丈¶
夫子三人長即伯宗&KR0004;名祏今以字行次禴次祁皆以經術¶
敎授州里女三人曾雅周禮黄顯其壻也孫男一人某女三¶
人尚㓜初伯宗㑹試南宫予嘗奉　𠡠與考試事伯宗因¶
来謁以先生文集序爲請予未暇爲而先生訃音至矣伯宗¶
乃泣拜求撰墓文將還以其年某月日塟里之毬塲山且勒¶
文懸繂之碑予聞世之右族重珪疊組者有之矣索其家學¶
<pb:KR4e0004_SBCK_004-15b>¶
相仍&KR0070;世而弗墜十百之中或一二見焉况夫科名尤造物¶
者之𫠦靳㢤今先生之門何其奕葉聮輝至扵如是也此無¶
它山厚則木繁海深則川聚其亦理勢之必然耶自時厥後¶
繼繼繩繩予知未有艾也雖然先生之學則又在乎科目之¶
外經不可不窮也徳不可不脩也業不可不廣也欲法先生¶
者法此&KR0085;矣是冝銘銘曰¶
吳氏之裔何蝉聮&KR0006;科名接武代多賢&KR0006;先生承之志益騫¶
&KR0006;嚅嚌道&KR0254;渉幽玄&KR0006;衮斧法嚴聖有經&KR0006;𫝊者角立分户¶
庭&KR0006;我𧷤至𨼆發精明&KR0006;剔抉浮翳朗日星&KR0006;窮經致用時¶
則屯&KR0006;薜衣椒冠甘𨼆淪&KR0006;振&KR0045;敎鐸鬯乃文&KR0006;牗其天𠂻¶
徳潤身&KR0006;世降俗偷病逾深&KR0006;方𠋣俞盧起痼沉&KR0006;秘其正¶
陽平羣隂&KR0006;儒行之卓罔弗欽&KR0006;一鑑之亡我心傷&KR0006;其人¶
雖逝名則良&KR0006;有寜一宫氣欝蔵&KR0006;焯徳著羙薦以石章&KR0006;¶
　　故熊府君墓志銘¶
<pb:KR4e0004_SBCK_004-16a>¶
熊以王父字為氏盖本扵椘鬻熊之後至曾孫繹成王封扵¶
丹陽丹陽今之江陵枝江也其後徙扵南昌若太常卿逺臨¶
江尉曜戸部郎中執易皆南昌人執易為右補闕與陽城同¶
上䟽極論裴延齡之姦君子多之其裔孫某復徙居扵臨川¶
某生繹好施與貧病無告者頼焉性𥊏浮屠氏&KR0003;嘗&KR0162;田七¶
千三百畮𢌿其徒其徒以居士&KR0197;之三傳至宋迪功郎公𤦺¶
迪功生待問亦迪功郞待問生鄊貢進士紹祖進士實生府¶
君諱本字萬卿一字萬&KR0004;㓜頴悟經史一覽輙成誦父子自¶
為師友時家巳窶無蔵書可觀毎假扵薦紳家懸燈夜讀至¶
夜分弗自休年十五入鄊校習科目之文&KR0059;試&KR0070;占前列十¶
八即下帷講授郡之俊乂多&KR0025;之一時名士如&KR0831;軒孫公轍¶
天傭熊公朋来麟洲龍公仁夫文安掲公傒斯皆交相推譽¶
或折軰行為忘年交翰林學士承㫖張公翥方為郡學録尤¶
與府君意氣相傾會輙流連竟日唯&KR0178;其别去巳而以尚書¶
<pb:KR4e0004_SBCK_004-16b>¶
貢千鄊再不利乃歎曰塲屋失得是有命焉我不敢必也茍¶
窮經以&KR0346;諸躬其有不在我者乎吳文正公澄倡道扵崇仁¶
山中南北學者翕然景附府君遂賃笈徒歩往&KR0025;摘經中𫠦¶
疑七十二條反覆詰難吳公一一荅之中其肯綮府君為之¶
喜而不寐間論古文尚書亹亹&KR0070;千言援據精切辭意超卓¶
吳公噐之謂非時軰𫠦&KR0014;及宋季時須溪劉先生辰翁以文¶
辭名一代人爭慕效瀾倒波隨府君獨疑其怪僻非文章大¶
家因䆒極原委著之簡編質于虞文靖公集虞公以與巳意¶
&KR3457;合亦噐之如吳公且以㴠飬問辨為學文之源是朂府君¶
自此以講學摛文為務視世之榮利如烟霞變㓕絶不&KR0085;以¶
溷之向之俊乂来學者至是益衆府君舉聖賢之大指諄諄¶
誨誘咸卓然有𫠦立雖其後更名他師而篤實有質行者則¶
府君之𫠦啓也其遇子弟嚴威儼恪終月不見其有𥬇容夜¶
則危坐今其誦書雞初&KR0197;則趣之起風雨不少廢府君之伯¶
<pb:KR4e0004_SBCK_004-17a>¶
仲凡三析財别㸑巳久及父母殁喪𥙊之費頗鉅府君悉力¶
自任不以煩之女弟一人未有𫠦歸亦擇名族而資遣之然¶
天性仁厚或以虗偽相加壹接之以誠而人自不&KR0216;欺至扵¶
䖏義利之間絲毛不苟也生平不屑理家政優㳺肥遯不知¶
戸外有山川之險舟車之勞毎夕命觴徐酌哦古詩數章陶¶
然自適如鴻飛冥&KR0115;了無繫累㑹四方兵亂長子鼎爲校官¶
廬陵音問不通府君憂之往往形諸咏歌一日徧過故人門¶
薄莫言還復張燈而飲飲微醺以鼎不在左右悵然就寢是¶
夜大雷電以風鼓撼樓牗作伊軋聲府君披衣而起命蒼頭¶
奴負階親升而闔之既降忽呼曰予&KR0085;輭矣奴以肩翼之至¶
地府君右手倚肩左㩀階之齒而終時至正癸已&KR0010;二月四¶
日也享年六十有六娶&KR0058;氏鄊貢進士天桂之孫女&KR0014;齊家¶
內外整&KR0346;府君得&KR0113;業而無費者&KR0058;氏力也後十有一年卒¶
生三男子長即鼎入　國朝累官山東道提刑按察副使¶
<pb:KR4e0004_SBCK_004-17b>¶
今遷中奉大夫晋王相府王傅次曰渙將仕佐郞開封府長¶
津縣主簿季曰晋女二人適趙澂一適龐舉早卒孫男四曰¶
綿曰赳曰繩曰昻孫女一未行府君殁後三年丙申之&KR0010;七¶
月六日始卜塟扵金溪縣苦竹鄊之富塘原其𫠦著書有讀¶
書記二十五卷經問四十卷讀史&KR0283;義若干卷舊雨集五十¶
卷虞公為之序謂其雜著本理而敷暢典雅而不阿人以為¶
實録外有朝野詩集五百餘卷吳山録三十卷仁夀録一百¶
卷吳山即記吳門問辨之𫠦得者仁夀則手録虞公之文也¶
今年春予與鼎會京師乃奉祠部主事張君孟兼𫠦造事狀¶
徵予銘夫自吳公纉承伊洛之緒扵將墜之餘完經翼傳抉¶
秘闡幽𫠦以化導其徒者多成德達財出而用世固顯融于¶
時其有𨼆于州里横經陳義使人厲士君子之行者亦往往¶
有焉若府君者是巳嗚呼師道立則善人多濂扵吳公徵之¶
銘曰¶
<pb:KR4e0004_SBCK_004-18a>¶
咸口之里𬗋氣蜿蜒篤主偉人大道日降一綫之傳凛乎将¶
堙勇撤其蔽𫠦覿者全行知尊聞罔間南北疊跡重肩&KR0025;者¶
如雲君鼓其篋摳衣而前無疑弗馴雅奥難測孰鈎其玄百¶
篇之文矧扵羣經孔䟽鄭箋&KR0154;其&KR0813;紛蒙蔀斯揭曰星乃懸¶
有光燉燉屏斥詭誕以絶&KR2037;延以表孤存化行里州太和芊¶
綿郁其成紋其養也㝎乗化而旋奚啻詘信有子而令珪組¶
蝉聮遺澤之新仰睇飛雲俯臨逝川誰不顰呻惟行之粹惟¶
石之堅勒文墓門¶
　　故三槐隱士王府君墓志銘¶
予以總脩元史被召来京與浙江部使者劉君承直㑹劉君¶
曰承直嘗受經扵太和王先生先生之殁今七年矣而埋銘¶
未有𫠦刻其子佑將奉狀以請𦍒為文之既而佑復申劉君¶
之言涕泗而再拜予既荅拜與之成禮遂按狀而評隲成章¶
其辭曰君諱以道字則臣姓王氏系出周司徒敬宗傳扵奉¶
<pb:KR4e0004_SBCK_004-18b>¶
武成侯離生二子元威元遷琅琊威徙太原二族甚盛晋丞相導¶
出琅琊之裔南渡時家于江左至趙宋時有諱崇文者来知¶
吉州其従子殿中侍御史贄實&KR0025;之復遷居吉之太和太和¶
之有王氏自贄始殿中君之後名圭開禧三年鄊貢進士君¶
之髙祖也進士君生叔可肄業成均以辭章稱叔可生本初¶
本初生性夫皆為名儒則君之曾祖祖父也妣劉氏宋知潭¶
州事天㝎之孫女君資禀絶異自㓜學詞賦組織華縟見者¶
翕然譽之巳而棄去曰此非𫠦以為學也&KR0082;求聖賢之道其¶
在遺經乎扵是潜心窮研晝夜弗之倦時&KR0025;祖父遂初自國¶
學上舎生還第𫠦交多宋季名士日集其門相與談前朝文¶
獻纚纚如貫珠君&KR0025;傍聽之心領神㑹至忘&KR0230;食其學遂大¶
進大徳末君出㳺中州主張伯剛家仁宗出居扵懐李秦公¶
孟侍馬伯剛往言扵秦公以君為薦君獻詩一章仁宗覽之¶
大恱君遂極論天下事曾未㡬何武宗即位立仁宗為皇太¶
<pb:KR4e0004_SBCK_004-19a>¶
子伯剛邀君同至燕都君毅然辭之伯剛寵𦍒盛于一時及¶
仁宗踐祚遂累官至汴梁路總&KR0249;復趣君曰上頗憶君君若¶
往爵禄可致也君辭之如前君𥊏佳山水間一出㳺輒㽞連¶
不&KR0216;去一日至洞庭之君山遇異人長鬛碧瞳如古仙人授¶
以龍乕金碧丹經君受而行之氣志益冲鬯自&KR0197;為三槐隱¶
士乃扵𫠦居種竹鑿池池上横以石牀角巾鶴&KR0769;日息其上¶
子姓環侍之談&KR0269;餘音出扵水光篁影中其𨼆趣盖翛翛然¶
時或賦詩以為樂韻度間曠一如其人云君性至孝父母皆¶
高年君率羣&KR0025;奉觴稱夀唯&KR0178;稍違其驩暨殁哀&KR0197;戀慕㡬¶
欲無生且惇扵友義族兄弟姊妹未婚姻者畢之伯叔之未¶
塟者蔵之君子多稱焉至正末天下大亂太和禍尤慘殺戮¶
到鷄犬羣㓂聞府君名指君廬相戒曰此王𨼆君家也慎勿¶
毁之至今𫉬存君𫠦著書有詩集若干卷丹經新注若干卷¶
其生以至元庚寅十月一日卒以至正甲辰六月二十二日¶
<pb:KR4e0004_SBCK_004-19b>¶
<pb:KR4e0004_SBCK_004-19b>¶
有之是以似之¶
　　故晦巖居士王君墓志銘¶
王之受氏凡四曰&KR0078;曰媯曰子曰虜而&KR0078;姓之分復有二一¶
出畢萬一出周司徒宗恭宗恭之族琅琊太原也萬之族則¶
京兆河間也别有王叔氏王子氏王孫氏雖皆本扵姬又𫠦¶
以别扵二族也其在琅琊者散居江南今浙河東西多宗焉¶
睦之桐廬有王氏諱璵字君玉曾祖宗善祖叔祥俱𨼆遯弗¶
顯父希曾為文儒君性至孝母𡊮氏疽發扵頸君憂形于色¶
日烹藥以進殫諸方弗之驗君則泣禱于庭辭甚凄苦巳而¶
疽决膿若絮鈎連不可㧞君吮出之毋輒瘳同姓有尚俠者¶
藉權貴人為意氣效五陵少年所為勢烻烻動人人𧰟之反¶
讓君為迂君曰吾性戇不&KR0014;随俗浮沉君尤我固宜俄庚午¶
&KR0010;儉道殣相望孰不遏糴以獥善價君&KR0014;出粟賑之&KR0010;丙子¶
視庚午儉尤甚君復賑粟如&KR0004;或曰王君非迂也其樂善人¶
<pb:KR4e0004_SBCK_004-20a>¶
㢤或曰王君之知非小夫𫠦可測也君皆𥬇不荅𫠦居直香¶
爐峯濯濯生翠若屏然君築重構其下時列爼豆集名勝士¶
玩之嵐光浮動尊爼間&KR0025;容嘯咏恍不知九衢有㳺塵也君¶
積而䏻散州里有貸泉布者久不庚多取質劑焚去然質直¶
無偽民有競者直扵君君察其情辭曰爾過矣曰非爾之罪¶
也各心服而還不翅訟于賢有司或强君出仕君謝曰𦍒有¶
舊田廬食與衣亦僅給禄非所千也遂以晦巖居士自&KR0197;云¶
年六十六以至正丙戍二月巳巳卒于家以庚寅十二月丁¶
酉塟縣之金魚岡配𡊮氏子男子五人和義禮儁舉皆克&KR0071;¶
先志舉尤知𥊏學當元之季復䏻合義旅以捍郷井人徳之¶
子女子一人適𡊮采孫男五人圭纉權衡宣曾孫男若干人¶
君卒後舉奉尚寳丞魏君潛狀来求銘魏君謂漢末王彦方¶
少有行義郷里有爭訟者將質之或至塗而返或望廬而還¶
君之行頗近之魏君同里人其言當可信况君孝扵親仁扵¶
<pb:KR4e0004_SBCK_004-20b>¶
<pb:KR4e0004_SBCK_004-20b>¶
敗其衆擒&KR1229;者過半陞統兵元帥&KR0071;搗八陣指揮營扵瑞昌¶
敗之進伐南昌遷天䇿衞指揮使僞吳圍安豐侯復赴援立¶
功轉飛熊衛指揮使時安陸襄陽通泰皆未降大帥攻㧞之¶
侯亦有力焉遂鎮徐州紀律嚴肅敵兵莫敢犯擢驃騎大將¶
軍副大都督府事未㡬受　詔戍北平往討沙漠與元兵酣¶
戰遂死之洪武三年某月日也享年三十有三事聞𠡠贈推¶
忠宣力效節功臣龍虎上將軍北平等䖏行中書省左丞上¶
護軍追封燕山侯謚曰忠愍配享開平忠武王廟復𠡠翰林¶
學士臣濂誌其墳惟侯志氣倜儻以身許國身經百𢧐為世¶
忠臣可謂豪傑不羣之士一旦殁于王事其孤不得迎尸以¶
葬卜以是年某月日蔵衣冠扵州之鍾離縣扵皇鄊某山之¶
原起墳以表其䖏古者墳必有記𫠦以著其里居官爵卒葬¶
&KR0010;月以示扵後者也今不敢廢因掇其㮣勒石以納諸竁云¶
　　故王府參軍胡君妻項夫人墓志銘¶
<pb:KR4e0004_SBCK_004-21a>¶
余授經青坊時龍泉胡楨嘗以伴讀侍　皇太子研席禎¶
因得&KR0025;予㳺今年春予以總脩元史被召来京尋入禁林為¶
學士時楨巳擢宣武將軍僉䖏州衞&KR0204;揮使司事間以其先¶
府君王府參軍深墓上之銘来属予既巳為之楨復泣曰先¶
子之行𦍒托見扵文字間而先母未之有述𦍒先生憐之敢¶
奉姻家兄章存厚之狀以請予義不敢辭按狀夫人諱某字¶
某姓項氏䖏之龍泉人父某母某氏生十有七&KR0010;而歸于參¶
軍參軍同邑人其父珏為征東行省左右司員外郎夫人既¶
歸之明年參軍即往省覲遂補其省&KR0122;史越九年始歸初員¶
外府君娶趙氏生參軍及二弟潭海趙氏既亡繼室李氏生¶
某&KR0178;夫人與家政也使居扵外夫人無以自給與媵人日事¶
機杼風雨瀟瀟青燈明㓕扵一室間人不&KR0014;堪夫人則怡然¶
䖏之父母憐其勞勩將奪其志夫人&KR0204;庭前水曰俟此水西¶
流吾志却當改耳不聽娣姒之間或譏誚之或轥轢之夫人¶
<pb:KR4e0004_SBCK_004-21b>¶
皆不荅貟外君殁參軍自海外護喪歸塟夫人&KR0221;跣出迎&KR0152;¶
參軍持夫人泣曰吾為親故不𫉬與夫人居夫人備歷諸艱¶
而䏻完節以待予其與古之義烈何殊也夫人曰此婦人常¶
事耳何&KR0085;上勤君子之念慮其後終不自言至正壬辰中原¶
兵起浙水東州郡漸至繹騷參軍&KR0025;肖將軍剪除鄊郡羣盗¶
間歲一来歸夫人携子女間關寨栅中亦䏻自安如獨居時¶
已亥冬䖏州內附參軍朝亰師　上竒其才命為右司貟¶
外郎扵是參軍迎夫人以来時夫人已有疾挾醫以&KR0025;行暨¶
至念及鄊里欝欝不自&KR0147;疾愈篤遂卒扵清溪之寓舎實&KR0605;¶
丑七月某日也享年四十有二壬寅返柩扵䖏州擇麗水某¶
鄊某山為冢以十一月某日塟焉夫人性㳤而行勤參軍有¶
志事功視生産作業之事蔑如也其&KR0024;綴缺漏締搆生理唯¶
夫人是頼及夫人死參軍衘　命在䖏州又不䏻視其襲¶
歛每對子言涕泗為之潸然夫人生二子長即楨次曰樞一¶
<pb:KR4e0004_SBCK_004-22a>¶
女曰章其壻即存厚御史中丞溢之季子也夫自隂敎不行¶
婦人女子䏻不易節改操者何其罕也間有以禮自持&KR0082;起¶
古人而效之者人方羣訕而衆侮之又何習俗之不羙也有¶
如夫人之行可不彰著以為世勸乎是宜銘銘曰¶
猗歟夫人始終一節也羣言弗騰卒莫之奪也相厥夫子有¶
偉其烈也乗化而盡又何怛也千載之下尚視兹貞碣也¶
　　故陳夫人趙氏石表辭¶
江西行省左右司郎中陳君敏之妻曰趙夫人以洪武二年¶
二月二十三日卒扵京師之官舎越一月某日權厝城南聚¶
寳山將以某月日返塟扵宣城某山之原會濂召入禁林陳¶
君乃自狀夫人之行来謁墓上之文其辭&KR0414;綿而悲愴讀者¶
哀之陳君之狀曰予妻趙氏某字某與予同為宣城人其父¶
諱熊字子祥明詩傳訓詁學仕為某縣典史母孫氏典史君¶
無嗣獨生子女四人而趙氏居其次特鍾愛之以予簮纓家¶
<pb:KR4e0004_SBCK_004-22b>¶
子欲選為贅壻予時頗𥊏學手不離方䇿先君子憐予過厚¶
不使逺去膝下典史君亦不&KR0216;釋之而他婚也竟以趙氏歸¶
予趙氏旣歸奉尊章盡禮凡羞服唯其時猶惴惴&KR0178;有𫠦不¶
及其姒郭氏亡奉予伯兄如奉舅焉人以為孝且恭其事予¶
也視扵無形聽扵無聲予或牽扵事意有不恱毎甘言慰之¶
嘗患痎瘧荏苒踰三千日趙氏視藥餌調食飲不知有晝夜¶
在他人雖至勤慤者久亦生厭趙氏滋益謹及予登仕版出¶
為湖廣憲府幕官遷江西召還為大理評事轉刑部員外郞¶
官書有程戴星而出戴星而入家事若不䏻相渉者趙氏一¶
力荷任之而畧不見艱難窘澁之意人以為順且賢嗚呼奈¶
何司化權者&KR0216;奪之而去邪&KR0004;亰城多火災予適讞獄郢中¶
趙氏&KR0070;受驚因𦤺怔忡疾暨還奉　詔備刑書抱衾禂出𪧐¶
省中者㡬半載間一歸輒復出趙氏懼貽子憂不敢以疾告¶
巳而疾䆮劇乃謂予曰妾心中殊不佳欲得平胃之劑服之¶
<pb:KR4e0004_SBCK_004-23a>¶
予亦未暇荅居亡何竟卒嗚呼奈何司化權者&KR0216;奪之而去¶
邪㸑下嫗與予言趙氏自去冬以来語及親舊之存亡每汍¶
瀾流涕&KR0057;撫愛所生子見其&KR0014;食喜見顔面曰是児可以飬¶
吾無慮矣以𩔖乎前知者臨殁之際相呼之聲不絶于口予¶
收泣謂之曰吾不知汝之疾&KR0205;至扵此也設有不諱吾無以¶
報汝功祀汝父母至扵終身撫汝之子以望其成立爾言未¶
既趙氏泊然而逝視其敝篋無遺珥及完衣焉嗚呼悲夫予¶
念趙氏生男女三人皆夭晚得慶生即前𫠦謂撫愛之者日¶
&KR0561;&KR0561;以泣縦鐡石作心膓不䏻堪趙氏歸余十五年與予同¶
貧賤同憂患同冐渉道塗何𫠦不至今𦍒霑寸禄&KR0060;意相守¶
至髪白得夀僅三十六而亡予與吾子交者甚久墓門有石¶
願為文之非惟慰死者扵九泉亦&KR0085;以攄予無窮之悲也濂¶
聞之女教不行扵天下婉淑之道消而暴慢之風盛孰有如¶
趙夫人之賢者乎賢者不彰之則何以為世道之勸是宜銘¶
<pb:KR4e0004_SBCK_004-23b>¶
銘曰¶
猗蘭方郁奈何萎也茂草宜剪却紛披也天道玄遠信難推¶
也勒辭貞石&KR0147;以宣其悲也¶
　　故贈承事郞浙東道宣慰使司都元帥府都事陳府君¶
　　墓誌銘¶
丗之為人子者未嘗不欲顯其親欲顯其親唯載諸史牒可¶
以傳扵悠久然史法有例非顯官貴臣及勛業殊異者不書¶
焉扵是往求辭章之家採著行實掲扵墓門及其至也與史¶
牒相為表裏庶或少慰念親者罔極之思或者以䛕墓譏之¶
此豈人之情也㢤台之黄巖有𨼆君子曰陳府君多馴行年¶
六十九以至正甲午二月某甲子卒于家其年三月某甲子窆¶
于縣東龍壇山後以次子昇貴贈浙東道宣慰使司都元帥¶
府都事階承事郎昇懼府君之行弗顯于世使其子志持應¶
奉翰林文字同郡楊君秉哲所為狀来乞銘予雖非辭章者¶
<pb:KR4e0004_SBCK_004-24a>¶
流其&KR0216;拒昇之請而咈其念親之至邪狀言陳氏本居福之¶
&KR0049;官代有仕者至樞宻直學士襄其名尤著襄字述古丗稱¶
古靈先生古靈宋慶曆中進士自浦城簿遷仙居令其子若¶
孫因留家焉厥後自仙居徙鄞或徙黄岩黄岩則府君之系¶
也家乗屡毁于兵不䏻言其實為㡬丗矣府君諱勝祖自徳¶
茂其曽祖某祖某宋朝奉郎有恂恂長者行父章甫獨守遺¶
經朝夕潜玩視聲利事恒澹如晚&KR0010;&KR0057;&KR0014;安貧&KR0883;烟或終日不¶
起澄坐無愠色府君奮曰吾父固安貧不思具滫隨以安親¶
者其人子也㢤扵是操廢舉之方手畫心計而經營之未㡬¶
貲財漸𦤺&KR0907;&KR0073;撫二弟甚至為之授室嫁女弟者三扵名閥¶
一不以經父意唯日具珍饌奉之猶&KR0178;失父之歡心父喜曰¶
吾有子如此吾將含𥬇入地矣人稱府君為能孝父既殁二¶
弟求異㸑府君不&KR0014;止量其所存而三分之曾不數年皆蕩¶
析無餘子號寒而妻啼饑府君惻然曰兄弟一氣所生榮悴¶
<pb:KR4e0004_SBCK_004-24b>¶
頓異吾有目䏻&KR0216;見乎乃出𫠦受産復三分之人羙府君為¶
䏻友非特此也族属之中若冠若婚若喪若𥙊府君無不助¶
成之郷鄰有闘者多赴愬府君府君喻以利害咸欣然悅服¶
而去府君生平以材自&KR0018;遭時孔艱不得展其用當酒酣耳¶
熱輙登山臨水&KR0025;容嘯咏以&KR0165;其孤憤焉嗚呼若府君者其¶
可謂有志之士非邪府君娶阮氏封宜人慈柔儉勤婦儀母¶
道皆可法先一&KR0010;卒子男三人長敬先寜國路涇縣主簿次¶
即昇𥊏學而知文承直郞浙東道宣慰使司都元帥府經歷¶
孫男三人長志即来速銘者好讀古人書而精扵科目之業¶
孫女三人一適同邑戴韶餘未行曽孫男一人文珪予在禁¶
林銘賢士大夫多矣其績用昭著者易扵言而潜徳秘行者¶
難扵形容也府君有才如此使其&KR0025;政必粲然可觀則予之¶
𫠦書極扵焜煌當不止今之𫠦聞列而巳惜㢤銘曰¶
有材而無位命也可傷孝友行扵家孰謂非政之良子令而¶
<pb:KR4e0004_SBCK_004-25a>¶
仕厥聲孔臧扵燁命書下貫幽堂龍壇之山薦此銘章過者¶
必式尚知為陳府君之藏¶
宋學士文集卷第四　鑾坡集卷第四¶
