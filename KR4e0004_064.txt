# -*- mode: mandoku-view; -*-
#+TITLE: 宋學士文集
#+DATE: 2015-09-11 16:32:50.079338
#+PROPERTY: ID KR4e0004
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0229-064宋學士文集-卷第六十四.
<pb:KR4e0004_SBCK_064-1a>¶
宋學士文集卷第六十四　芝園續集卷第四¶
　　汪先生墓銘¶
新安之㜈源有𨼆君子曰汪先生諱炎昶字茂逺學聖賢之¶
道不求聞於世年七十八以元重紀至元戊寅四月二十四¶
日終於家&KR0004;元既㓕宋宋太學生孫公嵩悲哀不自勝歸𨼆¶
海寜山中誓不與接發為賦詠以&KR0009;其無窮之思孫公同時¶
進士許公月卿亦入婺源山中製齊衰服服之以識其終身¶
哀宋之意此二公者皆新安之節義士先生受學於孫公而¶
與許公門人交友故自少慨然無仕進志先生壮時元有天¶
下巳乆宋之遺俗變且盡矣而先生衣冠動作語言禮度猶¶
宋人也後生小子去宋逺無從徴之見先生咸以為前代之¶
遺賢而先生亦曰吾古逸民也學者因&KR0091;之為古逸云先生¶
少凝重記憶不能過人然刻苦專䔍雖執七㩀枕不廢誦習¶
力乆思深該貫宏愽遂無所不覽要其歸宿精索於六經而¶
<pb:KR4e0004_SBCK_064-1b>¶
<pb:KR4e0004_SBCK_064-1b>¶
請輯群行為状趙君以未塟辭既而淮琛亦卒後十九年至¶
正丙申某月日壡始買地塟先生於黄京山高路原又以為¶
請趙君乃為状屬余銘余諾之未𫉬為去塟之&KR0010;又二十四¶
年余欲銘先生墓而趙君之死亦巳乆矣於是撫几歎曰先¶
生之卒今始四十餘年而先生之子及門人知其事者皆巳¶
亡矣使復越四十年其能有知者乎為善者固冀人知巳然¶
有善而不聞於来世後死者之責也乃本先生之志為銘以¶
告世之知先生者銘曰¶
𦍤風荒荒海水赤矣宗社為墟將安即矣冠&KR0130;倒植命之忒¶
矣高蹈避世舎道焉適矣彼夸者子群趨弱矣人之攸樂我¶
心戚矣為陵為淵孰失得矣嗚呼先生千載是式矣¶
　　靈槐詩有序¶
四明史氏貴富光榮與南宋相終始非特人事也盖有天道¶
焉元有國百年史氏以忠信文學&KR0091;於時者甚衆而禄位弗¶
<pb:KR4e0004_SBCK_064-2a>¶
&KR0091;人事不冝然也是亦有天道焉元季兵辭槐生於史氏之¶
庭史氏里人曰是必有異既而槐死於馬里人又曰是必有¶
異未㡬槐果復生南園中里人曰前之異者徴巳徃後之異¶
者將来徴之史氏殆有顯者乎入¶
國朝史氏諸孫靖可以才見推為中書舎人出為泰州守遷¶
肇慶通判前之言者曰是其徴矣然而未也遂相與字槐曰¶
靈槐而歌咏之靖可嘗與余兒璲同官謂余冝賦詩嗚呼天¶
人之際逺矣觀於史氏又何其著明㢤詩曰¶
難諶惟帝厥命孔赫鑒于九有顯相有徳先宋九君既南而¶
微微不遂傾世臣毗之世臣之家鄮山之下嵗時来歸旗節¶
車馬馮軾而趨衮衣珮璜其綬伊何將相之章雄城渠渠黎¶
庻如雨相臣戾止耄倪咸喜豈無公侯孰能後昆三相二王¶
國存與存誰其尸之其徳有始既受多祜又有孫子鉅海湯¶
湯𦍤風荒&KR0189;不淪于危不顯其光孰云菑播而不有穫天將¶
<pb:KR4e0004_SBCK_064-2b>¶
昌之嘉徵&KR0098;灼崇堂有庭其左有槐匪植而生惟徳是培天¶
實培之或𢦤于人人力雖勞其能勝天南園膴膴有萌斯糵¶
其本如達靡有摧害始軋而卑忽㧞而穹其兆斯何冝卿冝¶
公明明¶
天子俊乂是使矧茲世家王公之嗣嗟爾君子天休汝&KR0574;何¶
以占之靈槐在庭¶
　元故樗巢䖏士儲君墓銘¶
冝興有䖏士儲君諱能謙字有大系出唐&KR0101;察御史&KR0653;羲曽¶
祖進之祖時昇宋承信郎&KR0101;鎮江税父文辟咸淳庚午鄉貢¶
進士䖏士在元不仕名其室為樗巢語其子曰余生無用于¶
世死必𣗳吾墓以樗所以志也至正四年六月某日年七十¶
有四而終䖏士生宋季少有能詩名&KR0057;愛黄文節公詩天未¶
明擁衾暗誦百餘篇聲抑&KR0045;可𦗟其父進士君喜謂必以文¶
鳴至長能力學閎衍深愽靡所不窺然其於詩最工也事父¶
<pb:KR4e0004_SBCK_064-3a>¶
孝謹父𣳚居䘮哀四方士送&KR0830;者数千人直路之地百餘歩¶
草菜盡赭斥浮屠法不用閭里化之御子孫嚴而能教庭序¶
之間不聞譁咲聲諸生從之㳺越月踰旬輙異於人氣和色¶
荘望之者畏親之者悅人與䖏者脫然皆化交友有過正容¶
引大義折之不頋其喜怒故所友多善人力排異端作私論¶
二篇楮錢辯一篇文曰雜著者一十卷詩曰學歩邯鄲集者¶
十五卷樗巢集者一卷䖏士娶蔣氏宋潯州守仰祖支孫先¶
七月卒以䖏士卒之&KR0010;七月某日合&KR0830;蔵林里淡竹原先塋¶
之側子男四人皆通春秋學惟賢元綂乙亥取江浙第四名¶
文觧至正丁亥復選為第一上禮部不利用例任安定書院¶
山長惟志㢘州路&KR1704;學正惟仁常州路豊積庫副使惟德¶
國朝自常州府教授擢國子𦔳教階將仕佐郎女三人適同¶
郡&KR0253;立本趙濟潘杲孫男十三人抑掓擈播揖撫拓&KR0122;搢授¶
掞揆振孫女五人長適蒋遵餘未行&KR0004;䖏士之&KR0830;諸子乞銘¶
<pb:KR4e0004_SBCK_064-3b>¶
于翰林學士危君素兵亂亡其序惟銘辭口熟以存於是危¶
君卒巳十有餘年惟徳與余同朝謂余𫉬友危君請&KR0024;之乃¶
序而繫以危君之銘銘曰¶
義興之區有墳渠渠其植惟樗卷懐弗舒與天為徒後之徴¶
者在其書¶
　　故岐寧衛經歴熊府君墓銘¶
熊君伯頴卒其友之仕者為之請銘余曰君與余善且才而¶
文銘余所冝為後数年余致政歸衰老多病未暇具其事而¶
為之請銘者亦亡余曰噫余可&KR0018;吾友耶乃按故所書為銘¶
君諱䁀字伯頴姓熊氏撫之臨川人世以尚書教授于鄉君¶
少有敏質年十八從父受經義通之每私較試輙冠其鄉人¶
鄉人推讓不敢與齒後六年為元至正七年領江西第九名¶
薦書上燕京就禮部試文彩燁然動人偕試者&KR0060;視執筆不¶
敢下衆咸以高第期君有司以君議論竒竟棄不取君絶不¶
<pb:KR4e0004_SBCK_064-4a>¶
<pb:KR4e0004_SBCK_064-5a>¶
力為之計贑郡帥全普庵撒里&KR0057;噐君命君擇險隘為守禦¶
備君於皇恐大蓼諸灘設坑穽建砦栅搆屋三千餘間結民¶
兵自守由是贑獨完於他郡戍將三人坐𢧐敗將加誅君為¶
救觧岀之㑹當大比他郡多以兵廢君獨請全舉行觀者以¶
為異事吉安&KR0010;凶全與吉安守有隟禁吉民勿入糴民啼號¶
于道君争曰盗之起者為饑寒所迫也今使君閉糴將開盗¶
門脫吉民事亟生變贑能獨全乎全悟即罷前令君周旋兵¶
間委曲為民皆此𩔗十三年郡多君前績便冝擢君贑縣尹¶
貟外置君耻之辭不受未㡬以父䘮歸服除兵部尚書黄昭¶
江西㢘訪使吴當總兵出閩關辟君叅謀君事君為昭畫䇿¶
甚詳㑹昭與當罷兵柄䇿不行二十一年陳友諒僣號於九¶
江用黄昭觧觀等薦以君為太常卿俾守令踵門起君堅臥¶
不赴既而¶
國朝兵入江西武順寜河王鄧愈聞君賢下令徧索君强起¶
<pb:KR4e0004_SBCK_064-5b>¶
揖王軍門王與君論事合大喜𦤺帳中日夜咨以事一軍驚¶
讙以爲主將得師君見王寛&KR0073;誠大將材遂委身從之不去¶
賛王取撫州兵不血刃賊酋鄧克明夜遁二十二年¶
皇上親將兵入豫章州郡望風欵附九江亦下君得　詔見¶
慰勞甚至二十三年丁母夫人憂後三年以大臣薦徴至南¶
京奉　㫖偕諸儒摭古昔嘉言善行作公子書以訓貴戚子¶
弟書成賜襲衣白金㑹&KR0004;平浙西授湖州府徳清縣丞君招¶
輯綏懐除剔宿蠧創三皇孔子廟建官吏&KR0492;署到官数月事¶
治政平錢鶴臯反嘉興聲摇徳清民皆逃散君堅坐鎮之錢¶
不敢入吴元年¶
上將正位宸極召儀禮儀除中書考功愽士㝷遷起居注承¶
詔捜括故事可懲勸者書新宫廂壁時　上精求禮樂¶
之事嘗召翰林學士朱&KR0155;等陳樂噐于庭　上擊磬命¶
升辯五音升對忤　㫖　上大怒欲寘諸法君從容論¶
<pb:KR4e0004_SBCK_064-6a>¶
觧之　上曰升每謂審音頋不辯宫徴何耶君對曰石¶
音難辯自古而然唐虞惟后䕫能和磬聲書曰於予擊石拊¶
石百獸率舞　上曰任此竪儒治樂樂何繇和君具言¶
樂之和由人所𦤺人君能𦤺中和則萬民和萬物和而樂音¶
和矣　上怒乃觧𥼶升不問升既出謝曰非熊君吾屬¶
幾殆舎人耿忠奉使囬奏廣信郡縣官多違法前所陳茶稅¶
失實時新行赦　上怒趣中書遣御史徃㢘状丞相李韓¶
公善長諫不𦗟御史巳受詔丞相復諌不從君與給事中尹¶
正諌曰朝&KR0733;新立將布大信於四方今肆赦之後復以細故¶
而煩御史按問既失信且䙝　國威　上良乆乃曰止¶
其追御史母徃　上詔浙西民輸糧京師浙西　小不¶
可浙江率五石𦤺一石民甚苦之君叩頭曰國家都金陵以¶
浙西為根本而&KR0205;困之農作方興而㒒㒒於道路苟一年不¶
得耕害不淺矣　上悅是日即詔罷之明年改元洪武¶
<pb:KR4e0004_SBCK_064-6b>¶
上即皇帝位凡創制更革之典君多預聞　上遇君厚¶
毎字&KR0091;而不名立浙江提刑按察司以君為僉事階奉議大¶
夫君分部台温二郡經方氏&KR0060;㩀之後全乖人道争訟以数¶
百計君悉理其曲直而奏断之凡威取田宅者歸業主得半¶
直者中分之兩造無驗者籍之官豪胥猾隷六百餘户悉屏¶
之别郡偽官悍將二百人其暴如乕狼君出竒計𦘕刮種𩔖¶
遷扵江淮間民始安枕方氏居黄巖雖嘗簿錄其家珠玉犀¶
象金繒蔵於姻家者動以萬計君皆搜索送諸官温有邪師¶
曰大明教造飾殿堂甚侈民之無業者咸歸之君以其&KR0937;俗¶
眩世且名犯　國號奏毀之官𣳚其産而驅其衆為農其地¶
多倡家中朝使者以事至多挾倡飲有司罷於供&KR0063;君下永¶
嘉令籍倡户数千械送之京按使者以法鉤連其他贓罪杖¶
流之偽萬户金甲奪三人妻其夫訟則更為娶婦君至三夫¶
皆訴君論金棄市各以其婦歸之平陽軍校掠農妻五年君¶
<pb:KR4e0004_SBCK_064-7a>¶
攝其妻至軍校恐抱二兒泣曰妻去兒孰與飬願公憐我君¶
命寘兒妻側兒避不肯近君曰此非其子詐也詰之果鄰家¶
子罪校如律而断其妻還于農於是軍中所掠婦数百皆相¶
告語夜遣去一營㡬空平陽州吏目杜乙𥊏財甚考滿人亰¶
謁御史中丞劉基基詰謁故杜惶駭不能對&KR0205;命執訊之杜¶
自陳在州時歛民白金三十兩又受楊某金置殺人罪不問¶
守與佐皆相搆為姦有　㫖下君鞫之同知以下吏皆服罪¶
獨知州梅鎰&KR0733;辯不巳民数百&KR0210;司門外争知州信無&KR0499;君¶
將𦗟之吏白曰今奉　詔按獄而𥼶知州不治情則得矣如¶
身受故出何君𠕅進民詢之辭不變歎曰法以誅罪吾敢身¶
畏譴而誅無罪人乎𥼶鎰以情聞上可其奏台臨海王叅理¶
妹有姿色許適&KR0792;縣竺氏其内兄方敏覘其將嫁夜率衆刼¶
至家逼為妻王詣永嘉矦朱亮祖訟事下邑方賄吏欲傳輕¶
典君知有賄急逮吏治之吏具状竟𦤺方死罪而歸女竺氏¶
<pb:KR4e0004_SBCK_064-7b>¶
兵克黄巖時州民乗亂報&KR0311;殺一家十餘人永嘉矦受辭令¶
州捕鞫州&KR0004;附假守捕殺人者十二人獄既成吏受賕𥼶之¶
詭以死聞縦其餘黨不問君録囚㢘得十二人尚頌繫東郭¶
民家即收掠問状抵官吏以𧷢罪捕餘黨誅之黄巖官署毀¶
于兵官寓尼寺中并儲糧其間君視糧過寺尼数人来謁皆¶
羙少年也問孰為主者則方氏女弟也君大驚跽州守通判¶
以下切責之令逐尼歸俗而以寺入官州有宋杜清獻公墓¶
杜氏有田若干畆入僧寺儲其租以奉祀僧挾與方氏連奪¶
田以為巳有復墾田侵墓下墓且蝕其孫囬以書聞君執僧¶
寘諸獄瘦殺之追田與囬且令州立祠刻石以旌之寜海强¶
民陳徳仲以憾支觧黎異異妻屡訴無為白之者君受之一¶
夕省黎事有青蛙立案上君曰蛙非黎異乎果異則止勿動¶
吾復爾寃蛙果如君言明日逮陳誅之縣民馮輔卿至正中¶
為亂與方氏連兵既而方氏追殺之且殁其貲産而餘田百¶
<pb:KR4e0004_SBCK_064-8a>¶
餘畒其豪奴吴自取之輔卿妻杜囚服迎拜馬前訴奴君為¶
治奴罪奏以田還之台地産塩塩賤而米貴時官賣塩一斤¶
責米二十五合反貴扵米数倍復輸於杭路險不可舟車民¶
病欲死君上封事乞民得償錢民𫉬免轉輸之勞凡事之未¶
便者君皆為奏之兩郡民灑然如更生始兩郡旱公所至輙¶
雨民曰此熊使君雨也是年秋始立按察司於山東擇其人¶
行新政　上曰無如熊䁀矣遂仍前階改山東開治濟¶
南濟南元有㢘訪司𠫊事壮麗甲諸道䑓檄君居之時汪丞¶
相廣洋以叅政建行省其中僚吏請君以䑓檄曰省而復之¶
君曰官在政事何如耳豈以公署之麗耶城北有&KR0763;陋室君¶
就其中治事丞相聞君言戒其屬曰此真憲官也吾等慎母¶
犯之山東為齊魯之域其民敦檏少訟君鎮之以静而以保¶
民為先時河北甫定濟南宿重兵兵肆暴侵民莫敢與較君¶
移牒指揮司禁之黠軍数縱火刼人一家火則一市財皆殫¶
<pb:KR4e0004_SBCK_064-8b>¶
君既申火禁督邑令庀火具為保伍相赴援復懸書通衢戢¶
士卒士不戢坐所轄將火患頓息偏將有受部兵一繒者君¶
收問連其黨獄之諸將大駭挾日出于庭数以黷貨罪准律¶
贖金而縱之諸將又大喜由是莫敢横恣東平矦韓政鎮濟¶
寜奉　㫖按籍選壮强為兵東平東昌濟寜三郡民皆驚散¶
將為變君急飛書行部僉事段明徳説韓矦止之分遣官屬¶
招輯俾復業越三月民始定州縣官多失㢘平君隂風跡数¶
十軰悉如法論罷之六郡肅清齊河有强盗刼啇人布千疋¶
縣求盗逸去吏索之村中遇王氏婦不得於姑出走吏見其¶
色動執訊之婦曰我王六家人也吏因考箠使其誣服為盗¶
訛為王六家兒且指平人三十餘人榜掠無完膚問王氏夫¶
安在衆不勝苦詐云巳殺之沈於河矣追所刼布及屍無一¶
是者獄巳具君盡得其情而王氏之夫故在君坐官吏以法¶
而悉遣之君患官好𦤺訟乃令郡若縣各置二暦日著所治¶
<pb:KR4e0004_SBCK_064-9a>¶
獄訟錢粟之績一留郡縣一上之憲府逓更迭易月按暦而¶
鈎考之凡所為事莫敢𨼆者後遵以為式大明律&KR0004;頒吏莫¶
能通君日坐堂上立六曹吏堂下條授之與之辯析俾各通¶
其法名聲赫然著聞凡疑獄皆質焉¶
上嘗&KR0733;&KR0091;曰聞熊䁀為政得體朕甚嘉之二年十月臺臣奏¶
山東憲司缺副使　上曰朕得之矣詔陞君為之三年¶
四月封建　親王擇王府臣僚　上御奉天殿丞相以¶
下咸侍　上首問曰山東副使熊䁀&KR0091;是選乎衆皆曰¶
賢　上大書君姓字于几復問禮部尚書崔亮曰䁀何¶
如對曰䁀誠賢　上曰朕固以為足任也遂驛召君五¶
月拜晋王相府右傅階中奉大夫㑹有事于方丘君受告導¶
駕既齋宿習射𫟍中百官鴈行入　上勑近臣以弓矢¶
授君射君文臣素不諳習一發中鵠　上喜勺湩飲以¶
賜明日又射　上詔君至榻前俯身御弓矢為射容以¶
<pb:KR4e0004_SBCK_064-9b>¶
教君君跪受弓左執之右手指一矢鞬二矢向鵠三發連三¶
中　上嘉勞乆之將遣之國　上御端門君及秦¶
王相鄭乆成等以次&KR0556;坐　上敷&KR0045;治國之道逾數千¶
言反覆奨諭甚至君等皆叩首謝賜食而退乘傳至晋陽議¶
建王都城命工入山度材木治瓦甓四年大興衆築城作王¶
宫君夙夜不&KR0520;十月奉相府賀生辰表詣闕至則　車駕將¶
𦍒臨濠　勑從行數&KR0013;召問　恩寵有加九月辭於臨濠¶
上𠋣馬詔以䖏將帥間協和之道且曰汝不善&KR0016;勿庸自来¶
君還㑹徙沿邉諸&KR0462;羗萬餘入内地䕶卒弗嚴道辭奔散太¶
傅徐魏公逹發兵擒殱之事聞　詔使詰責叅政曹興等併¶
免君官左遷大同衛知事五年召還六月除晋王相府叅軍¶
以尚書授　玉復奉　詔兼授　秦王經翰林學士承¶
㫖宋濂時兼　太子賛善大夫復薦君說書　皇太子前¶
君於書最深每以帝王心法之要陳之　太子二王雅加¶
<pb:KR4e0004_SBCK_064-10a>¶
愛重明年　上御文華堂召君問曰秦漢以来諸侯王¶
不肖者幾何君謝未攷遂命之蘇州覈糧長罪状君至擇其¶
&KR0057;虐民者杖徙之鳳陽事畢復入王府七年三月¶
上御西苑復以諸侯王事為問君復謝未遑改刑部主事奪¶
叅軍所受俸八年正月授岐寜衛經歴賜白金五十兩錢萬¶
二千文　上復念君在邉良苦遣使持手詔諭君詔¶
上所親製辭意甚厚有狐裘纊&KR0129;毳㒝之賜時朶兒只把雖¶
䧏而持兩端君上書萬餘言言状其畧謂西涼岐寜漢唐内¶
地不可棄朶兒只把非有歸向之誠特假我聲援脅服鄰&KR0022;¶
為自安計朝廷冝思制之之道急之則必席卷而遁雖得其¶
地而無民緩之則恐羽冀既成而䟦扈冝稍給種糧撫其遺¶
民以安衆心而以良將叅守之則朶兒只把特匹夫耳又將¶
安徃　上覽書曰人謂熊䁀迂闊今不迂也九年四月¶
乃徴君還次西涼府打班驛遇朶兒只把叛兵擁君北行君¶
<pb:KR4e0004_SBCK_064-10b>¶
力争不從遂與中使趙某等皆遇害時六月二十三日也壽¶
五十有五後数日亂兵就擒𫉬君所佩囊中公牘始知君卒¶
跡其骸骨&KR0830;于某地西凉衛以聞¶
上感悼遣使吊𥙊命臨川恤其家其子某以某年月日至某¶
地以其骨歸以某年月日塟于某山君學有&KR0063;世材内行&KR0057;¶
脩飾仲弟渙為開封府延津縣上簿受誣以𧷢罷官死妻子¶
漂流無依貧不能償其𧷢之半君以巳俸代償之𦤺其妻子¶
于家諸姑適俞氏夫與子俱䘮無所於食君延飬之終其身¶
䘮塟之禮無&KR0692;者與人交誠檏不欺臨事善断故居官必有¶
名曾祖某祖某父某俱通經術母某氏有賢行娶某氏男若¶
干人女&KR0002;干人&KR0004;君將之&KR0302;寜子某来見京師君口授所行¶
事俾書之且曰我死生未可必或死我無累汝者當今惟翰¶
林宋先生文可傳我嘗𫉬先生知汝以此拜乞銘先生必憐¶
汝𦍒為我銘我無憾矣嗚呼余言豈足恃耶而君惓惓若斯¶
<pb:KR4e0004_SBCK_064-11a>¶
&KR0057;可哀也銘曰¶
天祐¶
皇明以民授之必生其人俾左右之啓　國之&KR0004;俊才如雲¶
其心之貞&KR0098;惟熊君執筆載言侍¶
帝黼扆從容論奏爛然可紀豈徒能言亦見于行繡衣直指¶
以蘇南氓獮强剗&KR0126;洗濯積垢南氓稽首君我父母君車自¶
南民望于東¶
帝曰汝来唯民之從齊魯千里厥土薉荒君居二年化為畊¶
桒¶
帝謂相臣䁀也可恃不&KR0018;吾民寜&KR0018;吾子維晋巨國維傅大¶
臣將終任之命則孔屯既入授經復出治戎狐裘毳衣唯¶
帝念功封論邉事其䇿甚偉欲召用君君則道死¶
天子聖神用無遺才天困其逢賢者所哀生有事功殁多子¶
孫銘圗其傳以示千祀¶
<pb:KR4e0004_SBCK_064-11b>¶
　　元故資政大夫江南諸道行御史䑓侍御史周府君慕¶
　　銘¶
公諱伯𤦺字伯温姓周氏饒之鄱陽人其先居汝南宋靖康¶
未有諱泰者與宗人益國文忠公必大之父從高宗南徙實¶
公之始遷祖曽大父諱灼鄉貢進士大父諱垕咸淳十年進¶
士某官元累贈正議大夫禮部尚書護軍追封鄱陽郡矦父¶
諱應極有文學仕元歴翰林集賢兩院待制出同知也州路¶
總管府事累贈翰林侍讀學士中奉大夫上護軍追封鄱陽¶
郡公曾祖母某氏追封鄱陽郡夫人母上官氏追封鄱陽郡¶
太夫人公生十一年而侍郡公㳺燕京十五&KR0024;國子生事吴¶
文正公&KR0697;鄧文肅公文原虞文靖公集于司業愽士座下作¶
野菊賦禮部尚書元文敏公明善&KR0091;之輙有名後五年積分¶
如格陞上舎生又五年丁郡公憂泰定二年用江浙行中書¶
省都事劉君𦤺薦之京師禁林名卿咸欲辟公自佐公以大¶
<pb:KR4e0004_SBCK_064-12a>¶
母春秋高不就十二月授將仕郞廣州路南海縣主簿天暦¶
元年赴南海南海民&KR0010;轉輸秋稅于韶縣官督視之&KR0219;民賂¶
憲府掾竄名佐吏籍来&KR0101;稅大斛入小斛出&KR0060;具贏以自利¶
及至韶徃徃不能登数督視官&KR0013;箠繫移檄重徴於民民&KR0018;¶
荷&KR0024;輸徃來道路者半載官與民交病之忌&KR0122;烕莫敢問者¶
乆公至捕竄名者寘諸法不欲其跡入縣門令民多寡相資¶
自輸于韶不遣一吏而稅先期以辦民樂&KR0091;便麥全等十一¶
人以私鬻舶貨繫獄舊官求其賄不得誣為强盗論死公讞¶
囚察其寃遇赦出之二年以祖母䘮觧官歸大府不許趣還¶
會夷獠反檄公捕至百餘人至順元年移攝畨禺縣無籍吏¶
五百人㩀縣㗖民惡少年七十人並縁為姦利公断遣之一¶
縣肅然不敢出聲語縣獄遂空巳而江西行中書省漕糧八¶
萬石于慶逺命公䕶其行公由肇慶臨封道廣西越梧潯象¶
桞諸州水陸四千餘里譏防周慎升斗不耗二年返南海治¶
<pb:KR4e0004_SBCK_064-12b>¶
妖僧獄出所誣平民二十二人是年秋受代去三年七月除¶
太府監照磨兼管勾承發架閣階從仕&KR0048;元綂二年入太府¶
公慎簿書歛散之法稽覈詳宻貪吏相吊太府之長以聞于¶
上洊賜衣幣明年重紀至元復有狐裘鞍轡之賜其冬以翰¶
林學士張文穆公起巖歐陽文公玄薦遷徵事郎翰林國史¶
院編脩官預脩泰定帝寜宗實録后妃功臣列傳六年上進¶
四月陞翰林脩撰承務郎同知制誥兼國史編脩如故扈從¶
滦陽屡草詔命賜文綺者四六月奉詔代祀孔于於曲阜九¶
月還都十月追加明宗尊號進寳𠕋公奉𠡠篆寳文未幾親¶
祠太廟公與執事賜衣三襲至正元年正月詔書宣文閣榜¶
擢授經&KR0048;兼經筵譯文官階儒林&KR0048;十月奉勑開宫學於玉¶
德殿西室授宿衛官及翰林學士承㫖和尚等二十五人經¶
中貴人傳㫖命受經生北面行弟子禮太官設饌光禄進酒¶
朝&KR0733;公卿皆陪坐時人榮之十一月講大雅文王詩於明仁¶
<pb:KR4e0004_SBCK_064-13a>¶
殿有貂裘之賜明年四月詔引和尚等講書賜中綂楮幣一¶
百定自是特命乗驛從駕盖異数也三年正月陞宣文閣鑒¶
書愽士兼經筵官明年九月復兼授經郎五年正月進說虞¶
書政在飬民之言時河南山東大饑即詔發倉廪賑之後十¶
日復講旅&KR0729;方作亭䑓於上林亦詔輙工七月除崇文監丞¶
兼經筵官御史臺以嶺南有警奏除僉廣東道肅政㢘訪司¶
事進階朝散大夫賜四品服六年至官乗傳行海豐掲陽又¶
南至海陽程鄉興定長樂河源復東歴愽羅増城東莞又西¶
至肇慶德慶踰年而還周歴所部二千五百餘里罷斥官吏¶
汚&KR0126;不職者一百十人誅四十有八人釋獄之無辜者一百¶
十二人疑事不决者决之州縣之獄為之一空薦䖏士陳明¶
等六人于朝建豐湖白鶴二書院以祀蘇文忠公軾羅文質¶
公從彦明法度申教化嶺海&KR0091;治復上封事請於南海設科¶
塲以取兩廣之士置尉捕賊無以主簿兼而廢民政及他不¶
<pb:KR4e0004_SBCK_064-13b>¶
便者二十事八年三月仍前官遷福建閩海道未行使者以¶
翰林待制兼國史院編脩官召明年五月進所脩國史擢崇¶
文少&KR0101;階亞中大夫同檢校書籍事兼經筵官賜三品服十¶
二月賜紫織金對衣一襲十年正月奉香幣及金織文神旙¶
代祀醫巫閭濟瀆北海南至㑹稽而還十一年考試天下士¶
拜翰林直學士太中大夫知制誥同脩國史兼經筵官賜金¶
織文對衣者二十二年四月改兵部侍郞㝷拜中䑓監察御¶
史御史用南士自公始公言弭盗用人等十事賜黄馬一八¶
月還燕都勾校百司刑政錢粟之籍紏劾者甚衆薦中外官¶
一百二十七人舉士二十五人謇謇不阿大臣皆嚴惮之十¶
三年四月中書奏改崇文太監兼經筵官階嘉議大夫詔奉¶
祀江海神循江淮道閩越抵南海南北幾及萬里明年竣事¶
遂丁母夫人之憂寓居姑蘇十五年中䑓以東南方亂起公¶
爲江東肅政㢘訪使公三以憂辭乃起移治於徽明年徙建¶
<pb:KR4e0004_SBCK_064-14a>¶
德又徙紹興又徙衢先是朝廷嘗虗兵部尚書位俟公道不¶
通乃改浙西肅政㢘訪使與江浙行省丞相逹識帖穆爾俱¶
守杭十七年丞相得承制行事假公參知政事時張士誠㩀¶
姑蘇未即順命廷議以重爵懐之公徃授太尉誥諭以大義¶
士誠稽首&KR0091;臣是年冬璽書至拜公為真仍賜金織文對衣¶
十八年丞相以漕粟事屬公公分僚屬治姑蘇十九年江浙¶
試進士公實臨考北士避兵江南者亦權冝取之或貧不能¶
上禮部白丞相以學官禄之七月丞相復承制授公行省左¶
丞分治于蘇二十年公運米十五萬石至燕都明年亦如之¶
九月使者航海以同知太常禮儀院事徴公謝病不能赴二¶
十三年真拜江浙行省左丞階資善大夫丞相自臨門趣公¶
公強起視事数日即引年𦤺政閉門而臥二十四年九月特¶
際資政大夫江南諸道行御史臺侍御史而時事巳不可為¶
公憂憤絶食幾死者数矣後三年¶
<pb:KR4e0004_SBCK_064-14b>¶
國朝禽士誠浙西平公&KR0091;病彌甚引歸鄱陽洪武二年六月¶
某日卒于家享年七十又二某年月日塟於某山之原公自¶
諸生起家禄食四十餘年居朝㝡膺眷注順帝常字&KR0091;之博¶
學能文辭大小篆&KR0057;名于世宮額寳文多公手書所著有堅¶
白居士集三十卷詩三十卷說文字原六書正偽共八卷翰¶
林志十卷蔵于家始娶江氏宋丞相文忠公萬里之曽孫後¶
娶錢氏興國路經歴天祐之女並封鄱陽郡夫人子男四人¶
宗仁台州路&KR0291;管府判官宗義國子生宗禮江浙行中書省¶
檢校官宗智兩浙轉運塩使司照磨宗禮宗智皆先卒孫男¶
四人某某某某&KR0004;公臥病姑蘇濂以總裁元史&KR0013;召見公于¶
逆旅公老思歸守臣㽞不遣濂為道¶
聖天子優禮舊臣之意俾𦤺公于家公歸遂卒元史雖為之¶
立傳恨不能知其詳今宗仁以門人謝徽状請銘故不復辭¶
而備著之使讀者可互見焉銘曰¶
<pb:KR4e0004_SBCK_064-15a>¶
維天上才咸䧏之&KR0454;豈以南北而有不同泰山徂徠有櫟有¶
楓江潭之間亦産栢松世之&KR0310;量偏曲不通互毀交𢦤戾乎¶
大中宋遷三吴多士景從或夷大難或奏駿功偉碩光明與¶
汴俱崇荆楚之西越蜀之東將相王矦皆人中雄&KR0154;不觀之¶
益國文忠起大江西輔相孝宗有文既宏厥德亦豐厥聲渢¶
渢銘于䁀鍾惟侍御史才贍而充古今雖殊後先比𨺚自為¶
小官摧屠姦凶持斧南巡嶺海為空歸服豸冠上逹帝聰風¶
節巍然與國齊終匪不能言時則弗容就其所為則巳顯融¶
我銘其封以焯其庸以悼其逢惟昧之攻以昭于無窮¶
<pb:KR4e0004_SBCK_064-15b>¶
